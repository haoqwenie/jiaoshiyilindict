gan'zhi'gan 乾之乾：道陟石阪，胡言连蹇。译喑且聋，莫使道通。请谒不行，求事无功。
gan'zhi'kun 乾之坤：招殃来螫，害我邦国；病在手足，不得安息。
gan'zhi'tun 乾之屯：阳孤亢极，多所恨惑，车倾盖亡，身常忧惶；乃得其愿，雌雄相从。
gan'zhi'meng 乾之蒙：鴶鵴鳲鸠，专一无尤。君子是则，长受嘉福。
gan'zhi'xu 乾之需：目瞤足动，喜如其愿，举家蒙宠。
gan'zhi'song 乾之讼：罢马上山，绝无水泉。喉焦唇乾，舌不能言。
gan'zhi'shi 乾之师：仓盈庾忆，宜稼黍稷。国家富有，人民蕃息。
gan'zhi'bi 乾之比：中夜狗吠，盗在墙外。神明佑助，销散皆去。
gan'zhi'xiao xu 乾之小畜：据斗运，枢顺天无忧。与乐并居。
gan'zhi'lv 乾之履：空拳握手，倒地更起。富饶丰衍，快乐无已。
gan'zhi'tai 乾之泰：不风不雨，白日皎皎。宜出驱驰，通理大道。
gan'zhi'pi 乾之否：载日晶光，骖驾六龙。禄命彻天，封为燕王。
gan'zhi'tong'ren 乾之同人：子号索哺，母行求食。反见空巢，訾我长息。
gan'zhi'da'you 乾之大有：上帝之生，福佑日成。修德行惠，乐安且宁。
gan'zhi'qian 乾之谦：山险难登，涧中多石，车驰轊击，载重伤轴。儋负善踬，跌踒右足。
gan'zhi'yu 乾之豫：禹凿龙门，通利水源。东注沧海，民得安存。
gan'zhi'sui 乾之随：乘龙上天，两蛇为辅，涌跃云中，游观沧海，安乐长处。
gan'zhi'gu 乾之蛊：彭祖九子，据德不殆。南山松柏，长受嘉福。
gan'zhi'lin 乾之临：南山昊天，刺政关身。疾悲无辜，背憎为仇。
gan'zhi'guan 乾之观：江河淮海，天之奥府。众利所聚，可以饶有。乐我君子，百福是受。
gan'zhi'ke'shi 乾之噬嗑：坚冰黄鸟，啼哀悲愁，不见甘粒，但观藜蒿，数惊鸷鸟，为我心忧。
gan'zhi'ben 乾之贲：室如悬磬，既危且殆；早见之士，依山谷处。
gan'zhi'bo 乾之剥：大禹式路，蚩尤除道。周匝万里，不危不殆，见其所使，无所不在。
gan'zhi'fu 乾之复：三人为旅，俱归北海，入门上堂，拜谒王母，劳赐我酒。
gan'zhi'wu'wang 乾之无妄：传言相误，非干径路。鸣鼓逐狐，不知迹处。
gan'zhi'da'xu 乾之大畜：三羊争雌，相逐奔驰，终日不食，精气劳疲。
gan'zhi'yi 乾之颐：纯服黄裳，戴上与兴。德义既生，天下归仁。
gan'zhi'da'guo 乾之大过：桀跖并处，人民愁苦。拥兵荷粮，战于齐鲁。
gan'zhi'kan 乾之坎：黄鸟采菉，既嫁不荅。念我父兄，思复邦国。
gan'zhi'li 乾之离：胎生孚乳，长息成就。充满帝室，家国昌富。
gan'zhi'xian 乾之咸：三人求橘，反得丹穴。女贵以富，黄金百镒。
gan'zhi'heng 乾之恒：东山西岳，会合俱食，百家送从，以成恩福。
gan'zhi'dun 乾之遯：弱鸡无距，与鹊交鬭，翅折目盲，为鸠所伤。
gan'zhi'da'zhaung 乾之大壮：隙大墙坏，蠹众木折。狼虎为政，天降罪罚。高弑望夷，胡亥以毙。
gan'zhi'jin 乾之晋：三痴俱走，迷路失道，惑不知归，反入患口。
gan'zhi'ming'yi 乾之明夷：弓矢俱张，把弹折弦，丸发不至，道遇害患。
gan'zhi'jia'ren 乾之家人：三女求夫，伺候山隅，不见复关，长思叹忧。
gan'zhi'kui 乾之睽：阳旱炎炎，伤害禾谷，穑人无食，耕夫叹息。
gan'zhi'jian 乾之蹇：骑?逐羊，不见所望，径涉虎穴，亡羊失羔。
gan'zhi'jie 乾之解：暗昧冥语，相传诖误。鬼魅所舍，谁知卧处。
gan'zhi'sun 乾之损：姬姜祥淑，二人偶食，论仁议福，以安王室。
gan'zhi'yi 乾之益：公孙驾骊，载聘东齐。延陵说产，遗季紵衣。
gan'zhi'kuai 乾之夬：孤竹之墟，失妇亡夫。伤于蒺藜，不见少妻。东郭棠姜，武氏以亡。
gan'zhi'gou 乾之姤：仁政不暴，凤凰来舍。四时顺节，民安其处。
gan'zhi'cui 乾之萃：任劣力薄，孱驽恐怯，如猬见鹊，不敢拒格。
gan'zhi'sheng 乾之升：卫侯东游，惑于少姬。亡我考妣，久迷不来。
gan'zhi'kun 乾之困：噂噂所言，莫如我垣。欢喜坚固，可以长安。
gan'zhi'jing 乾之井：鸑鸣岐山，龟应幽渊。男女媾精，万物化生。文王以成，为周开庭。
gan'zhi'ge 乾之革：玄黄虺隤，行者劳疲。役夫憔悴，逾时不归。
gan'zhi'ding 乾之鼎：弱足刖跟，不利出门。市贾不利，折亡为患。
gan'zhi'zhen 乾之震：悬貆素餐，居非其安。失舆剥庐，休坐徒居。
gan'zhi'gen 乾之艮：民怯城恶，奸人所伏。寇贼大至，入我郛郭，妻子俘获。
gan'zhi'jian 乾之渐：阳低头，阴仰首。水为灾，伤我足。进不利，难生子。
gan'zhi'gui'mei 乾之归妹：背北相憎，心意不同，如火与金。
gan'zhi'feng 乾之丰：太微帝室，黄帝所宜。藩屏周卫，不可得入，常安无患。
gan'zhi'lv 乾之旅：茧栗牺牲，敬享鬼神。神嗜饮食，受福多孙。
gan'zhi'xun 乾之巽：出门逢恶，与祸为怨。更相击刺，伤我手端。
gan'zhi'dui 乾之兑：鷁飞中退，举事不进，众人乱溃。
gan'zhi'huan 乾之涣：跛踦相随，日暮牛罢。陵迟后旅，失利亡雌。
gan'zhi'jie 乾之节：龙角博预，位至公卿。世禄久长，起动安宁。
gan'zhi'zhong'fu 乾之中孚：舜升大禹，石夷之野。徵诣王庭，并治水土。
gan'zhi'xiao'guo 乾之小过：从风放火，荻芝俱死。三害集房，叔子中伤。
gan'zhi'ji'ji 乾之既济：梗生荆山，命制输班。袍衣剥脱，夏热冬寒。饥饿枯槁，莫人莫怜。
gan'zhi'wei'ji 乾之未济：长面大鼻，来解己忧。遗吾福子，与我惠妻，惠吾嘉喜。
kun'zhi'kun 坤之坤：不风不雨，白日皎皎。宜出驱驰，通利大道。
kun'zhi'gan 坤之乾：谷风布气，万物出生。萌庶长养，华叶茂成。
kun'zhi'tun 坤之屯：苍龙单独，与石相触。摧折两角，室家不足。
kun'zhi'meng 坤之蒙：城上有乌，自名破家。招呼酖毒，为国患灾。
kun'zhi'xu 坤之需：霜降闭户，蛰虫隐处。不见日月，与死为伍。
kun'zhi'song 坤之讼：天之德室，温仁受福。衣裳所在，凶恶不起。
kun'zhi'shi 坤之师：皇陛九重，绝不可登。未见王公，谓天盖高。
kun'zhi'bi 坤之比：孔德如玉，出于幽谷。升高鼓翼，辉光照国。
kun'zhi'xiao'xu 坤之小畜：五轭四轨，复得饶有。陈力就列，驺虞悦喜。
kun'zhi'lv 坤之履：四足无角，君子所服。南征述职，以惠我国。
kun'zhi'tai 坤之泰：雷行相逐，无有攸息。战于平陆，为夷所覆。
kun'zhi'pi 坤之否：六龙争极，服在下饰。谨慎管钥，结禁毋出。
kun'zhi'tong'ren 坤之同人：长男少女，相向共语，福禄欢喜。
kun'zhi'da'you 坤之大有：奸延恶人，使德不通。炎火为殃，禾谷大伤。
kun'zhi'qian 坤之谦：修其翰翼，随风向北。至虞夏国，与舜相得。年岁大乐，邑无盗贼。
kun'zhi'yu 坤之豫：铅刀攻玉，坚不可得。尽我筋力，眡蠒为疾。
kun'zhi'sui 坤之随：举被覆目，不见日月。衣裳簠簋，就长夜室。
kun'zhi'gu 坤之蛊：贼仁伤德，天怒不福。斩刈宗社，失其邦域。
kun'zhi'lin 坤之临：白龙赤虎，战鬭俱怒。蚩尤败走，死于鱼口。
kun'zhi'guan 坤之观：北辰紫宫，衣冠立中。含和建德，常受天福。
kun'zhi'ke'shi 坤之噬嗑：稷为尧使，西见王母。拜请百福，赐我善子。
kun'zhi'ben 坤之贲：三人异趣，反覆迷惑。一身五心，乱无所得。
kun'zhi'bo 坤之剥：南山大玃，盗我媚妾。怯不敢逐，退而独宿。
kun'zhi'fu 坤之复：众鬼所趋，反作大怪。九身无头，魂惊魄去。不可以居。
kun'zhi'wu'wang 坤之无妄：延头远望，眯为目疾。不见叔姬，使伯心忧。
kun'zhi'da'xu 坤之大畜：典册法书，藏在兰台。虽遭乱溃，独不遇灾。
kun'zhi'yi 坤之颐：自卫反鲁，时不我与。冰炭异室，仁道隔塞。
kun'zhi'da'guo 坤之大过：瘤瘿秃疥，为身疮害。疾病癃残，常不远逮。
kun'zhi'kan 坤之坎：东齐郭卢，嫁于洛都。俊良美好，媒利过倍。
kun'zhi'li 坤之离：齐鲁争言，战于龙门。构怨连祸，三世不安。
kun'zhi'xian 坤之咸：膏泽肥壤，农人丰敌。利居长安，历世无患。
kun'zhi'heng 坤之恒：仓盈庾亿，宜种黍稷。年丰岁熟，民得安息。
kun'zhi'dun 坤之遯：鸱鴞破斧，邦人危殆。赖其忠德，转祸为福，倾危复立。
kun'zhi'da'zhaung 坤之大壮：岁饥无年，虐政害民。乾溪骊山，秦楚结冤。
kun'zhi'jin 坤之晋：栵洁累累，缔结难解。嫫母衒嫁，媒不得坐，自为身祸。
kun'zhi'ming'yi 坤之明夷：訾陬开门，鹤鸣弹冠。章甫进用，舞韶和鸾。三人翼事，国无灾患。
kun'zhi'jia'ren 坤之家人：弟妹合居，与类相扶。愿慕群丑，不离其处。
kun'zhi'kui 坤之睽：邯郸反言，兄弟生患。涉叔忧恨，卒死不还。
kun'zhi'jian 坤之蹇：三人逐兔，各争有得。爱亡善走，多获鹿子。
kun'zhi'guan 坤之解：北辰紫宫，衣冠立中。含和建德，常受天福。
kun'zhi'sun 坤之损：拜跪请免，不得其哺。俛首衘枚，低头北去。
kun'zhi'yi 坤之益：鹤盗我珠，逃于东隅。求之郭墟，不见所居。
kun'zhi'kuai 坤之夬：一簧两舌，妄言谬语。三奸成虎，曾母投杼。
kun'zhi'gou 坤之姤：孤独特处，莫与为旅。身日劳苦，使布五谷，阴阳顺序。
kun'zhi'cui 坤之萃：褰衣涉河，涧流浚多。赖遇舟子，济脱无他。
kun'zhi'sheng 坤之升：凭河登山，道路阻难，求事少便。
kun'zhi'kun 坤之困：兔罝之容，不失其恭。和谦致乐，君子攸同。
kun'zhi'jing 坤之井：三女求夫，伺候山隅。不见复关，泣涕涟如。
kun'zhi'ge 坤之革：螟虫为贼，害我五谷。中溜空虚，家无所食。
kun'zhi'ding 坤之鼎：望尚阿衡，太宰国公。藩屏辅弼，福禄来同。
kun'zhi'zhen 坤之震：三年生狗，以戌为母。荆夷上侵，姬伯出走。
kun'zhi'gen 坤之艮：涂遏道塞，求事不得。
kun'zhi'jian 坤之渐：探怀得蚤，无有凶忧。所愿失道，善居渐好。
kun'zhi'gui'mei 坤之归妹：飞楼属道，趾多搅垣。居之不安，覆厌为患。
kun'zhi'feng 坤之丰：义不胜情，以欲自倾。几危利宠，折角摧颈。
kun'zhi'lv 坤之旅：潼滃蔚荟，扶首来会。津液来降，流淹滂霈。
kun'zhi'xun 坤之巽：白驹生刍，猗猗盛姝。赫喧君子，乐以忘忧。
kun'zhi'dui 坤之兑：车驰人趍，卷甲相仇。齐鲁寇战，败于犬丘。
kun'zhi'huan 坤之涣：举首望城，不见子贞，使我悔生。
kun'zhi'jie 坤之节：龙鬭时门，失理伤贤。内畔外贼，则生祸难。
kun'zhi'zhong'fu 坤之中孚：安如泰山，福喜屡臻。虽有豺虎，不致危身。
kun'zhi'xiao'guo 坤之小过：初忧后喜，与福为市。八佾列陈，饮御嘉友。
kun'zhi'ji'ji 坤之既济：持刀操肉，对酒不食。夫行从军，小子入狱，抱膝独宿。
kun'zhi'wei'ji 坤之未济：阴衰老极，阳建其德。履离戴光，天下昭明。功业不长，虾?代王。
tun'zhi'tun 屯之屯：兵征大宛，北出玉关。与胡寇战，平城道西，七日绝粮，身几不全。
tun'zhi'gan 屯之乾：泛泛柏舟，流行不休。耿耿寤寐，心怀大忧。仁不逢时，复隐穷居。
tun'zhi'kun 屯之坤：采薪得麟，大命陨颠。豪雄争名，天下四分。
tun'zhi'meng 屯之蒙：山崩谷绝，天福尽竭。泾渭失纪，玉厤尽已。
tun'zhi'xu 屯之需：夏台羑里，汤文所厄。鬼侯俞贿，商王解舍。
tun'zhi'song 屯之讼：泥津污辱，弃捐沟渎。所共笑哭，终不显录。
tun'zhi'shi 屯之师：李梅冬实，国多盗贼。扰乱并作，君不能息。
tun'zhi'bi 屯之比：獐鹿逐牧，饱归其居。反还次舍，无有疾故。
tun'zhi'xiao'xu 屯之小畜：夹河为婚，期至无船。淫心失望，不见所欢。
tun'zhi'lv 屯之履：百足俱行，相辅为强。三圣翼事，王室宠光。
tun'zhi'tai 屯之泰：坐位失处，不能自居。贼破王邑，阴阳颠倒。
tun'zhi'pi 屯之否：登几上舆，驾驷南游。合从散横，燕齐以强。
tun'zhi'tong'ren 屯之同人：三孙荷弩，无益于辅。城弱不守，邦君受讨。
tun'zhi'da'you 屯之大有：河伯大呼，津不得渡。船空无人，往来亦难。
tun'zhi'qian 屯之谦：甘露醴泉，太平机关。仁德感应，岁乐民安。
tun'zhi'yu 屯之豫：重茵厚席，循皋采藿。虽踬不惧，反复其宅。
tun'zhi'sui 屯之随：太乙驾骝，从天上来。徵我叔季，封为鲁侯。
tun'zhi'gu 屯之蛊：南巴六安，石解戟天。所指不已，耋老复丁。弊室旧墟，更为新家。
tun'zhi'lin 屯之临：家给人足，颂声并作。四夷宾伏，干戈韬阁。
tun'zhi'guan 屯之观：东邻嫁女，为王妃后。庄公筑馆，以尊王母。归于京师，季姜悦喜。
tun'zhi'ke'shi 屯之噬嗑：陈妻敬仲，兆兴齐姜。营丘是适，八世大昌。
tun'zhi'ben 屯之贲：路多枳棘，步刺我足。不利旅客，为心作毒。
tun'zhi'bo 屯之剥：天官列宿，五神共舍。宫阙光坚，君安其居。
tun'zhi'fu 屯之复：牧羊稻园，闻虎呻喧。惧畏惕息，终无祸患。
tun'zhi'wu'wang 屯之无妄：鸣条之图，北奔犬胡。左衽为长，国号匈奴。主君旄头，立尊单于。
tun'zhi'da'xu 屯之大畜：克身洁己，逢禹巡狩。锡我玄圭，拜受福佑。
tun'zhi'yi 屯之颐：冬华不实，国多盗贼。疾病难医，鬼哭其室。
tun'zhi'da'guo 屯之大过：襄送季女，至于荡道。齐子旦夕，留连久处。
tun'zhi'kan 屯之坎：朽根倒树，花叶落去。卒逢火焱，随风偃仆。
tun'zhi'li 屯之离：阴变为阳，女化作男。治道得通，君臣相承。
tun'zhi'xian 屯之咸：炎绝续光，火灭复明。简易理得，以成乾功。
tun'zhi'heng 屯之恒：多载重负，捐弃于野。予母谁子，但自劳苦。
tun'zhi'dun 屯之遯：江河海泽，众利安宅。可以富有，饮御嘉客。
tun'zhi'da'zhaung 屯之大壮：冬采薇兰，地冻坚坼。利走室北，暮无所得。
tun'zhi'jin 屯之晋：乌鸣嘻嘻，天火将起。燔我室屋，灾及姬后。
tun'zhi'ming'yi 屯之明夷：虿室蜂户，螫我手足。不可进取，为身害速。
tun'zhi'jia'ren 屯之家人：崔嵬北狱，天神贵客。温仁正直，主布恩德。开衣不已，蒙受大福。
tun'zhi'kui 屯之睽：伯蹇叔盲，莫与守床。失我衣裘，伐民除乡。
tun'zhi'jian 屯之蹇：为季求妇，家在东海。水长无船，不见所欢。
tun'zhi'jie 屯之解：山陵丘墓，魂魄失舍。精神尽竭，长寝不觉。
tun'zhi'sun 屯之损：踦牛失角，下山伤轴。失其利禄。
tun'zhi'yi 屯之益：水戴船舟，无根以浮。往往溶溶，心劳且忧。
tun'zhi'kuai 屯之夬：有鸟来飞，集于古树。鸣声可恶，主将出去。
tun'zhi'gou 屯之姤：东徙不时，触患离忧。井泥无濡，思叔旧居。
tun'zhi'cui 屯之萃：黄帝所生，伏羲之宇。兵刃不至，利以居止。
tun'zhi'sheng 屯之升：东山救乱，处妇思夫。劳我君子，役无休已。
tun'zhi'kun 屯之困：跛踬未起，先利后市，不得鹿子。
tun'zhi'jing 屯之井：大蛇当路，使季畏惧。汤火之灾，切近我肤。赖其天幸，趋于王庐。
tun'zhi'ge 屯之革：从容长闲，游戏南山。拜祠祷神，使神无患。
tun'zhi'ding 屯之鼎：区脱康居，慕义入朝。湛露之欢，三爵毕恩。复归野庐，与母相扶。
tun'zhi'zhen 屯之震：龟鳖列市，河海饶有。长钱善价，商李悦喜。
tun'zhi'gen 屯之艮：年常蒙庆，今岁受福。三夫采葩，出必有得。
tun'zhi'jian 屯之渐：二人俱东，道路争讼。意乖不同，使君忷忷。
tun'zhi'gui'mei 屯之归妹：树我藿豆，鹿兔为食。君不恤护，秋无收入。
tun'zhi'feng 屯之丰：黄鸟悲鸣，愁不见星。困于鸷鸟，鸇使我惊。
tun'zhi'lv 屯之旅：双凫俱飞，欲归稻食。经涉萑泽，为矢所射，伤我胸臆。
tun'zhi'xun 屯之巽：久客无依，思归我乡。雷雨盛溢，道未得通。
tun'zhi'dui 屯之兑：道路僻除，南至东辽。卫子善辞，使国无忧。
tun'zhi'huan 屯之涣：同枕同袍，中年相知。少贾无失，独居愁思。
tun'zhi'jie 屯之节：众神集众，相与议语。南国虐乱，百姓愁苦。兴师征讨，更立贤主。
tun'zhi'zhong'fu 屯之中孚：北陆闭蛰，隐伏不出。目盲耳聋，道路不通。
tun'zhi'xiao'guo 屯之小过：痴狂妄作，心诳善惑。迷行失路，不知南北。
tun'zhi'ji'ji 屯之既济：栋隆辅强，宠贵日光。福善并作，乐以高明。
tun'zhi'wei'ji 屯之未济：爱我婴女，牵衣不与。冀幸高贵，反曰贱下。
meng'zhi'meng 蒙之蒙：何草不黄，至未尽玄。室家分离，悲愁于心。
meng'zhi'gan 蒙之乾：海为水王，聪圣且明。百流归德，无有叛逆，常饶优足。
meng'zhi'kun 蒙之坤：天之所有，祸不过家。左辅右弼，金玉满堂。常盈不亡，富如敖仓。
meng'zhi'tun 蒙之屯：安息康居，异国穹庐。非吾习俗，使我心忧。
meng'zhi'xu 蒙之需：范公鸱夷，善贾饰资。东之营丘，易字子皮。把珠载金，多得利归。
meng'zhi'song 蒙之讼：老杨日衰，条多枯枝。爵级不进。遂下摧隤。
meng'zhi'shi 蒙之师：小狐渡水，污濡其尾。利得无几，与道合契。
meng'zhi'bi 蒙之比：豕生鱼鲂，鼠舞庭堂。奸佞施毒，上下昏荒，君失其国。
meng'zhi'xiao'xu 蒙之小畜：天地配享，六位光明。阴阳顺序，以成和平。
meng'zhi'lv 蒙之履：踝踵足伤，右指病痈。失旅后时，利走不来。
meng'zhi'tai 蒙之泰：异体殊患，各有所属。四邻孤媪，欲寄我室。王母骂詈，求不可得。
meng'zhi'pi 蒙之否：操耜乡亩，折货稷黍。饮食充口，安利无咎。
meng'zhi'tong'ren 蒙之同人：所受大喜，福禄重来。乐且日富，蒙庆得财。
meng'zhi'da'you 蒙之大有：举杯饮酒，无益温寒。指直失取，亡利不欢。
meng'zhi'qian 蒙之谦：日月相望，光明盛昌。三圣茂承，功德大隆。
meng'zhi'yu 蒙之豫：猾夫争强，民去其乡。公孙叔子，战于潇湘。
meng'zhi'sui 蒙之随：猿堕高木，不踒手足。还归其室，保我金玉。
meng'zhi'gu 蒙之蛊：逐狐东山，水遏我前。深不可涉，失利后便。
meng'zhi'lin 蒙之临：凿井求玉，非卞氏宝。名困身辱，劳无所得。
meng'zhi'guan 蒙之观：黄玉温厚，君子所服。甘露溽暑，万物生茂。
meng'zhi'ke'shi 蒙之噬嗑：画龙头颈，文章不成。甘言善语，说辞无名。
meng'zhi'ben 蒙之贲：招祸致凶，来弊我邦。病在手足，不得安息。
meng'zhi'bo 蒙之剥：履位乘势，靡有绝毙。皆为隶圉，与众庶伍。
meng'zhi'fu 蒙之复：獐鹿雉兔，群聚东囿。卢黄白脊，俱往趋逐。九齚十得，君子有喜。
meng'zhi'wu'wang 蒙之无妄：织金未成，纬画无名。长子逐兔，鹿起失路。后利不得，因无所据。
meng'zhi'da'xu 蒙之大畜：天厌周德，命与仁国。以礼靖民，兵革休息。
meng'zhi'yi 蒙之颐：重译贺芝，来除我忧。善说遂良，与喜相求。
meng'zhi'da'guo 蒙之大过：膏泽肥壤，人民孔乐。宜利俱止，长安富贵。
meng'zhi'kan 蒙之坎：白龙黑虎，起鬐暴怒。战于涿鹿，蚩尤败走。居止不殆，君安其所。
meng'zhi'li 蒙之离：抱关传语，聋跛摧殆。众贱无下，灾殃所在。
meng'zhi'xian 蒙之咸：忧祸解除，喜至庆来。坐立欢门，与乐为邻。
meng'zhi'heng 蒙之恒：折锋载殳，舆马放休。狩军依营，天下安宁。
meng'zhi'dun 蒙之遯：至德之君，仁政且温。伊吕股肱，国富民安。
meng'zhi'da'zhaung 蒙之大壮：千里望城，不见山青。老兔虾蟆，远绝无家。
meng'zhi'jin 蒙之晋：有莘季女，为夏妃后。贵夫寿子，母字四海。
meng'zhi'ming'yi 蒙之明夷：不虞之患，祸至无门。奄忽暴卒，痛伤我心。
meng'zhi'jia'ren 蒙之家人：飞鹰退去，不食邻鸟。忧患解除，君主安居。
meng'zhi'kui 蒙之睽：跮蹉侧跌，申酉为祟。亥戌灭明，颜子隐藏。
meng'zhi'jian 蒙之蹇：司录凭怒，谋议无道。商民失政，殷人乏祀。
meng'zhi'jie 蒙之解：望鷄得雉，冀马获驹。大德生少，有瘳从居。
meng'zhi'sun 蒙之损：忉忉怛怛，如将不活。黍稷之恩，灵辄以存。
meng'zhi'yi 蒙之益：莫莫辑辑，夜作昼匿。谋议我资，来攻我室。空尽我财，几无以食。
meng'zhi'kuai 蒙之夬：天之所坏，不可强支。众口指笑，虽贵必危。
meng'zhi'gou 蒙之姤：目动睫瞤，喜来加身。举家蒙欢，吉利无殃。
meng'zhi'cui 蒙之萃：鼋羹芬香，染指弗尝。口饥于手，子公恨馋。
meng'zhi'sheng 蒙之升：天福所丰，兆如飞龙。成子得志，六三以兴。
meng'zhi'kun 蒙之困：氓伯以婚，抱布自媒。弃礼急情，卒罹悔忧。
meng'zhi'zhen 蒙之震：夏姬亲附，心听悦喜。利以搏取，无言不许。
meng'zhi'gen 蒙之艮：攫飯把肉。以就口食。所往必得。無有虛乏。
meng'zhi'jing 蒙之井：三人为旅，俱归北海。入门上堂，拜谒王母。劳赐我酒，欢乐无强。
meng'zhi'ge 蒙之革：愆淫旱疾，伤害稼穑。丧制病来，农人无食。
meng'zhi'ding 蒙之鼎：攫饭把肉，以就口食。所往必得，无有虚乏。
meng'zhi'jian 蒙之渐：鸟飞无翼，兔走折足。虽欲会同，未得所欲。
meng'zhi'gui'mei 蒙之归妺：体重飞难，不得逾关，不离室垣。
meng'zhi'feng 蒙之丰：四雄并处，人民愁苦。拥兵西东，不得安所。
meng'zhi'lv 蒙之旅：译重关牢，求解己忧。心感乃成，与喜俱居。
meng'zhi'xun 蒙之巽：患解忧除，王母相于。与喜俱来，使我安居。
meng'zhi'dui 蒙之兑：冬生不华，老女无家。霜冷蓬室，更为枯株。
meng'zhi'huan 蒙之涣：震栗恐惧，多所畏恶。行道留难，不可以步。
meng'zhi'jie 蒙之节：三人共妻，莫适为雌。子无名氏，公不可知。
meng'zhi'zhong'fu 蒙之中孚：早凋被霜，花叶不长。非时为灾，家受其殃。
meng'zhi'xiao'guo 蒙之小过：雉兔之东，狼虎所从。贪叨凶恶，不可止息。
meng'zhi'ji'ji 蒙之既济：马惊破车，主堕深沟。身死魂去，离其室庐。
meng'zhi'wei'ji 蒙之未济：山林麓薮，非人所往。鸟兽无礼，使我心苦。
xu'zhi'xu 需之需：久旱三年，草木不生。粢盛空之，无以供灵。
xu'zhi'gan 需之乾：火灭复息，君明其德。仁人可遇，身受利福。
xu'zhi'kun 需之坤：温山松柏，常茂不落。鸾凰以庇，得其欢乐。
xu'zhi'tun 需之屯：西诛不服，恃强负力。倍道趋敌，师徒败覆。
xu'zhi'meng 需之蒙：三涂五岳，阳城太室。神明所伏，独无兵革。
xu'zhi'song 需之讼：二牛生狗，以戌为母。荆夷上侵，姬伯出走。
xu'zhi'shi 需之师：凫游江海，役行千里。以为死亡，复见空素。长主凶忧。
xu'zhi'bi 需之比：太乙驾骝，从天上来。徵君叔季，封为鲁侯。无有凶忧。
xu'zhi'xiao'xu 需之小畜：紝绩独居，寡处无夫。阴阳失忘，为人仆使。
xu'zhi'lv 需之履：兵征大宛，北出玉门。与胡寇战，平城道西。七日绝粮，身几不全。
xu'zhi'tai 需之泰：楚灵暴虐，罢极民力。祸起乾溪，弃疾作毒。扶仗奔逃，身死亥室。
xu'zhi'pi 需之否：雌单独居，归其本巢。毛羽憔悴，志如死灰。
xu'zhi'tong'ren 需之同人：两矛相刺，勇力钧敌。交绥结和，不破不缺。
xu'zhi'da'you 需之大有：乘船渡济，载水逢火。赖幸免祸，蒙我生全。
xu'zhi'qian 需之谦：丧宠溢尤，政倾家覆。我宗失国，秦灭周室。
xu'zhi'yu 需之豫：冬无藏冰，春阳不通。阴流为贼，国被其殃。
xu'zhi'sui 需之随：田鼠野鸡，意常欲逃。拘制笼槛，不得动摇。
xu'zhi'gu 需之蛊：佩玉蕊兮，无所系之。旨酒一盛，莫与笑语。孤寡独特，常愁忧苦。
xu'zhi'lin 需之临：没游源口，求鲛为宝。家危自惧，复出生道。
xu'zhi'guan 需之观：河水孔穴，坏败我室。水深无岸，鱼鳖倾侧。
xu'zhi'ke'shi 需之噬嗑：教羊牧兔，使鱼捕鼠。任非其人，费日无功。
xu'zhi'ben 需之贲：升户入室，就温燠食。冰冻北陆，不能相贼。
xu'zhi'bo 需之剥：孤竹之墟，老妇无夫。伤于蒺藜，不见少妻。东郭堂姜，武氏破亡。
xu'zhi'fu 需之复：凶祸灾殃，日益明彰。福不可厘，三郤夷伤。
xu'zhi'wu'wang 需之无妄：载璧秉圭，请命于河。周公作誓，冲人瘳愈。
xu'zhi'da'xu 需之大畜：鸟升鹊举，照临东海。龙降庭坚，为陶叔后。封圻英六，履禄绥厚。
xu'zhi'yi 需之颐：危坐至暮，请求不得。膏泽不降，政戾民忒。
xu'zhi'da'guo 需之大过：宜昌娶妇，东家歌舞。宴乐有序，长乐嘉喜。
xu'zhi'kan 需之坎：凿井求玉，非卞氏宝。名困身辱，劳无所得。
xu'zhi'li 需之离：鹄思其雄，欲随凤东。顺理羽翼，出次须日。中留北邑，复反其室。
xu'zhi'xian 需之咸：早霜晚雪，伤害禾麦。损功弃力，饥无所食。
xu'zhi'heng 需之恒：蝙螺生子，深目黑丑。虽饰相就，众人莫取。
xu'zhi'dun 需之遯：去如飞鸿，避凶且东。遂得全脱，与福相逢。
xu'zhi'da'zhaung 需之大壮：婚姻合配，同枕共牢。以降休嘉，子孙封侯。
xu'zhi'jin 需之晋：咸阳辰巳，长安戌亥。丘陵生止，非鱼鰌市。不可辞阻，终无悔咎。
xu'zhi'ming'yi 需之明夷：螟?为贼，害我五谷。箪食空虚，家无所食。
xu'zhi'jia'ren 需之家人：谋恩拜德，东归吾国。慷慨宴笑，欢乐有福。
xu'zhi'kui 需之睽：斋具赎狸，不听我辞。系于虎须，牵不得来。
xu'zhi'jian 需之蹇：比目附翼，欢乐相得。行止集周，终不离忒。
xu'zhi'jie 需之解：一指食肉，口无所得。染其鼎鼐，舌馋于腹。
xu'zhi'sun 需之损：曳纶江海，钓挂鲂鲤。王孙得利，以享仲友。
xu'zhi'yi 需之益：商纣牧野，颠败所在。赋敛重数，黎元愁苦。
kun'zhi'guan 需之夬：北辰紫宫，衣冠立中。含和建德，常受天福。
xu'zhi'gou 需之姤：轻战尚勇，不知兵权。为敌所制，从师北奔。
xu'zhi'cui 需之萃：大口宣舌，神使仲言。黄龙景星，出应德门。与福上天，天下安昌。
xu'zhi'sheng 需之升：凶子祸孙，把剑向门。凶讼欢嚣，惊骇我家。
xu'zhi'kun 需之困：祝伯善言，能事鬼神。辞祈万岁，使君延年。
xu'zhi'jing 需之井：圭璧琮璋，执贽见王。百里甯戚，应聘齐秦。
xu'zhi'ge 需之革：昧旦乘车，履危蹈沟。亡失裙襦，摧折两轴。
xu'zhi'ding 需之鼎：胶著木连，不出牛栏。斯飨羔羊，家室相安。
xu'zhi'zhen 需之震：卷领遁世，仁德不舍。三圣攸同，周家茂兴。
xu'zhi'gen 需之艮：黍稷苗稻，垂秀方造。中旱不雨，伤风枯槁。
xu'zhi'jian 需之渐：冠带南游，与福喜逢。期于嘉贞，拜为公卿。
xu'zhi'gui'mei 需之归妹：一巢九子，同公共母。柔顺利贞，出入不殆，福禄所在。
xu'zhi'feng 需之丰：韩氏长女，嫁于东海。宜家富主，柔顺以居。利得过倍。
xu'zhi'lv 需之旅：因祸受福，喜盈我室，所愿必得。
xu'zhi'xun 需之巽：晋平有疾，迎医秦国。病乃大患，分为两竖。逃匿膏盲，和不能愈。
xu'zhi'dui 需之兑：杜飞门启，患忧大解。修福行善，不为身祸。
xu'zhi'huan 需之涣：追亡逐北，至止而得。稚叔相呼，反其室庐。
xu'zhi'jie 需之节：鸟鸣既端，一呼三颠。动摇东西，危栗不安。疾病无患。
xu'zhi'zhong'fu 需之中孚：龙化为虎，泰山之阳。众多从者，莫敢救藏。
xu'zhi'xiao'guo 需之小过：焱风忽起，车驰揭揭。弃名追亡，失其和节，忧心惙惙。
xu'zhi'ji'ji 需之既济：游居石门，禄安身全。受福西邻，归饮玉泉。
xu'zhi'wei'ji 需之未济：登高上山，见王自言。申理我谗，得职蒙恩。
song'zhi'song 讼之讼：文巧俗弊，将反大质。僵死如麻，流血濡橹。皆知其母，不识其父，干戈乃止。
song'zhi'gan 讼之乾：文王四乳，仁爱笃厚。子畜十男，夭折无有。
song'zhi'kun 讼之坤：日入望东，不见子家。长女无夫，左手搔头。
song'zhi'tun 讼之屯：东上泰山，见尧自言。申理我冤，以解忧患。
song'zhi'meng 讼之蒙：奎轸温汤，过角宿房。宣时布和，无所不通。
song'zhi'xu 讼之需：引船牵头，虽拘无忧。王母善祷，祸不成灾。
song'zhi'shi 讼之师：凫得水没，喜笑自啄。毛羽悦泽，利以攻玉。公出不复，伯氏客宿。
song'zhi'bi 讼之比：水流趍下，欲至东海。求我所有，买鲂与鲤。
song'zhi'xiao'xu 讼之小畜：獐鹿逐牧，安饱其居。反还次舍，无有疾故。
song'zhi'lv 讼之履：树植藿豆，不得芸锄。王事靡盬，秋无所收。
song'zhi'tai 讼之泰：弱水之西，有西王母。生不知死，与天相保。
song'zhi'pi 讼之否：数穷廓落，困于历室。卒登玉堂，与尧侑食。
song'zhi'tong'ren 讼之同人：子锄执麟，春秋作元。阴圣将终，尼父悲心。
song'zhi'da'you 讼之大有：尹氏伯奇，父子生离。无罪被辜，长舌所为。
song'zhi'qian 讼之谦：播木折枝，与母别离。九皋难扣，绝不相知。
song'zhi'yu 讼之豫：弱鸡无距，与鹊格鬭。翅折目盲，为鸠所伤。
song'zhi'sui 讼之随：甲乙丙丁，俱归我庭。三丑六子，入门见母。
song'zhi'gu 讼之蛊：桑叶螟蠹，衣弊如络。女工不成，丝布为玉。
song'zhi'lin 讼之临：开牢辟门，巡狩释冤。夏台羑里，汤文悦喜。
song'zhi'guan 讼之观：钦明之德，坐前玉食。必保嘉美，长受安福。
song'zhi'ke'shi 讼之噬嗑：武夫司空，多口争讼。金火当户，民不安处，年饥无有。
song'zhi'ben 讼之贲：紫阁九重，尊严在中。黄帝尧舜，履行至公。冠带垂衣，天下康宁。
song'zhi'bo 讼之剥：负牛上山，力劣行难。烈风雨雪，遮遏我前。中道复还，忧者自欢。
song'zhi'fu 讼之复：褰兔缺唇，行难齿寒。口痛不言，为身生患。
song'zhi'wu'wang 讼之无妄：合体比翼，嘉耦相得。与君同好，使我有福。
song'zhi'da'xu 讼之大畜：口啄卒卒，忧从中出。丧我宝贝，妻妾失位。
song'zhi'yi 讼之颐：两心不同，或从西东。明论终日，莫适相从。
song'zhi'da'guo 讼之大过：哑哑笑言，与善饮食。长乐行觞，千秋起舞，拜受大福。
song'zhi'kan 讼之坎：初忧后喜，与福为市。八佾列陈，饮御诸友。
song'zhi'li 讼之离：西徙无家，破其新车。王孙失利，不如止居。
song'zhi'xian 讼之咸：凤凰在左，麒麟处右。仁圣相遇，伊吕集聚。时无殃咎，福为我母。
song'zhi'heng 讼之恒：区脱康居，慕仁入朝。湛露之欢，三爵毕恩，复归旧庐。
song'zhi'dun 讼之遯：疾贫望幸，使伯行贩。关牢择羊，多得大牂。
song'zhi'da'zhaung 讼之大壮：处高不伤，虽危不亡。握珠怀玉，还归其乡。
song'zhi'jin 讼之晋：右手弃酒，左手牧牂。行逢礼御，饵得玉杯。
song'zhi'ming'yi 讼之明夷：养虎牧狼，还自贼伤。大勇小捷，虽危不亡。
song'zhi'jia'ren 讼之家人：戴尧扶禹，松乔彭祖。西遇王母，道路夷易，无敢难者。
song'zhi'kui 讼之睽：秋冬探巢，不得鹊鶵。衘指北去，愧我少姬。
song'zhi'jian 讼之蹇：两羝三牂，俱之代乡。留连多难，损其食粮。
song'zhi'jie 讼之解：南徙无庐，鸟破其巢。伐木思初，不利动摇。
song'zhi'sun 讼之损：争讼不已，更相击剑。张季弱口，被发北走。
song'zhi'yi 讼之益：延颈望酒，不入我口。初喜后否，得利无有。
song'zhi'kuai 讼之夬：被发倾走，寇逐我后。亡失刀兵，身全不伤。
song'zhi'gou 讼之姤：麟凤所游，安乐无忧。君子抚民，世代千秋。
song'zhi'cui 讼之萃：褰衣涉河，水深渍罢。赖幸舟子，济脱无他。
song'zhi'sheng 讼之升：愦愦不悦，忧从中出。丧我金罂，无妄失位。
song'zhi'kun 讼之困：绊跳不远，心与言反。尼父望家，萏菡未华。
song'zhi'jing 讼之井：大壮肥?，惠我诸舅。内外和睦，不忧饥渴。
song'zhi'ge 讼之革：黄帝建元，文德在身。禄若阳春，封为鲁君。
song'zhi'ding 讼之鼎：虎聚摩牙，人待豚猪。往必伤亡，宜利止居。
meng'zhi'xiao'xu 讼之震：天地配享，六位光明。阴阳顺序，以成和平。
song'zhi'gen 讼之艮：猿坠高木，不踒手足。保我金玉，还归其室。
song'zhi'jian 讼之渐：营室紫宫，坚不可攻。明神建德，君受大福。
song'zhi'gui'mei 讼之归妹：孤翁寡妇，独宿悲苦。目张耳鸣，无与笑语。
song'zhi'feng 讼之丰：低头窥视，有所畏避。行者不利，酒酸鱼败，众莫贪嗜。
song'zhi'lv 讼之旅：载金贩狗，利弃我走。藏匿渊底，悔折为咎。
song'zhi'xun 讼之巽：行触大忌，与司命牾，执囚束缚，拘制于吏。
song'zhi'dui 讼之兑：执玉欢喜，佩之解挛。危详及安，使我无患。
song'zhi'huan 讼之涣：机杼纷扰，女功不成。长妹许嫁，衣无襦袴。闻祸不成，凶恶消去。
song'zhi'jie 讼之节：金人铁距，火烧左右。虽惧不恐，独得全处。
song'zhi'zhong'fu 讼之中孚：谢恩拜德，东归吾国。舞蹈欣跃，欢乐受福。
song'zhi'xiao'guo 讼之小过：青牛白咽，呼我俱田，历山之下，可以多耕。岁乐时节，民人安宁。
song'zhi'ji'ji 讼之既济：白雉群雊，慕德朝贡。湛露之恩，使我得欢。
song'zhi'wei'ji 讼之未济：避患东西，反入祸门。糟糠不足，忧愁我心。
shi'zhi'shi 师之师：乌鸣呼子，哺以酒脯。高楼之处，子来归母。穑人成功，年岁大有，妬妇无子。
shi'zhi'gan 师之乾：一簧两舌，佞言谄语。三奸成市，曾母投杼。
shi'zhi'kun 师之坤：春桃生花，季女宜家。受福且多，在师中吉，男为封君。
shi'zhi'tun 师之屯：殊类异路，心不相慕。牝牛牡猳，独无室家。
shi'zhi'meng 师之蒙：折叶蔽目，不见稚叔。三足孤乌，远其元夫。
shi'zhi'xu 师之需：雀东求粒，误入罔域。赖逢君子，脱复归息。
shi'zhi'song 师之讼：王孙季子，相与孝友。明允笃诚，升擢荐举，为国干辅。
shi'zhi'bi 师之比：削树无枝，与子分离。饥寒莫食，独泣哀悲。
shi'zhi'xiao'xu 师之小畜：舜升大禹，石夷之野。徵诣玉阙，拜理水土。
shi'zhi'lv 师之履：义不胜情，以欲自营。见利危宠，灭君令名。
shi'zhi'tai 师之泰：三人北行，六位光明。道逢淑女，与我骥子。
shi'zhi'pi 师之否：羿张乌号，彀射天狼。柱国雄勇，鬭死荥阳。
shi'zhi'tong'ren 师之同人：季姬踟蹰，结衿待时。终日至暮，百两不来。
shi'zhi'da'you 师之大有：鸿雁翩翩，始怨劳苦。灾疫病民，鳏寡愁忧。
shi'zhi'qian 师之谦：穿胸狗邦，僵离旁舂。天地易纪，日月更始。
shi'zhi'yu 师之豫：北山有枣，使叔寿考。东岭多栗，宜行贾市。陆梁雌雉，所至利喜。
shi'zhi'sui 师之随：干旄旌旗，抚帜在郊。虽有宝玉，无路致之。
shi'zhi'gu 师之蛊：精洁渊塞，为谗所言。证讯诘请，系于枳温。甘棠听断，怡然蒙恩。
shi'zhi'lin 师之临：玄黄虺隤，行者劳罢。役夫憔悴，逾时不归。
shi'zhi'guan 师之观：肤敏之德，发愤忘食。虏豹禽说，以成主德。
shi'zhi'ke'shi 师之噬嗑：采唐沫乡，要我桑中。失信不会，忧思约带。
shi'zhi'ben 师之贲：伯宁子福，惠我邦国。蠲除苛残，使季无患。
shi'zhi'bo 师之剥：谗父佞雄，贼乱邦国。生虽忠孝，败恩不福。
shi'zhi'fu 师之复：渊泉堤防，水道通利。顺注湖海，邦国富有。
shi'zhi'wu'wang 师之无妄：江南多蝮，螫我手足。冤繁诘屈，痛彻心腹。
shi'zhi'da'xu 师之大畜：三人俱行，别离独食。一身五心，反覆迷惑，乱无所得。
shi'zhi'yi 师之颐：鸦鸣庭中，以戒灾凶。重门击柝，备不速客。
shi'zhi'da'guo 师之大过：功成事就，拱手安居。立德有言，坐饰贡赋。
shi'zhi'kan 师之坎：国乱不安，兵革为患。掠我妻子，家中饥寒。
shi'zhi'li 师之离：戴尧扶禹，从乔彭祖。西遇王母，道路夷易，无敢难者。
shi'zhi'xian 师之咸：长尾委蛇，画地成河，深不可涉。绝无以比，惆怅会息。
shi'zhi'heng 师之恒：乘龙从霓，徵诣北阙。乃见宣室，拜守东城。镇慰黎元，举家蒙福。
shi'zhi'dun 师之遯：土与山连，终身无患。天地高明，万岁长安。
shi'zhi'da'zhaung 师之大壮：久旱水涸，枯槁无泽。虚修其德。未有所获。
shi'zhi'jin 师之晋：依天倚地，凶危不至。上清下净，受福大明，君受其利。
shi'zhi'ming'yi 师之明夷：火烈不去，必殪僵仆。燔我衣裾，福不可悔。
shi'zhi'jia'ren 师之家人：配合相迎，利之四乡。欣喜兴释，所言得当。
shi'zhi'kui 师之睽：清人高子，久屯外野。道遥不归，思我慈母。
shi'zhi'jian 师之蹇：武库军府，甲兵所聚。非里邑居，不可舍止。
shi'zhi'jie 师之解：三德五才，和合四时。阴阳顺序，国无咎灾。
shi'zhi'sun 师之损：解衣毛羽，飞入大都。晨门戒守，郑忽失家。
shi'zhi'yi 师之益：削根烧株，不生肌肤。病在心腹，日以燋枯。
shi'zhi'kuai 师之夬：文山紫芝，雍梁朱草。生长和气，福禄来处。
shi'zhi'gou 师之姤：多载重负，捐弃于野。予母谁子，但自劳苦。
shi'zhi'cui 师之萃：凫雁哑哑，以水为家。雌雄相和，心志娱乐，得其欢欲。
shi'zhi'sheng 师之升：耳目盲聋，所言不通。伫立以泣，事无成功。
shi'zhi'kun 师之困：天宫列宿，五神所舍。宫阙坚固，君安其居。
shi'zhi'jing 师之井：范子妙材，戮辱伤肤。然后相国，封为应侯。
shi'zhi'ge 师之革：秋冬探巢，不得鹊雏。衘指北去，惭我少夫。
shi'zhi'ding 师之鼎：子畏于匡，厄困陈蔡。德行不危，竟脱厄害。
shi'zhi'zhen 师之震：鸿飞在陆，公出不复。仲氏任止，伯氏客宿。
shi'zhi'gen 师之艮：鹤鸣九皋，避世隐居。抱朴守真，竟不随时。
shi'zhi'jian 师之渐：舜升大禹，石夷之野。徵诣玉阙，拜治水土。
shi'zhi'gui'mei 师之归妹：左辅右弼，金玉满匮。常盈不亡，富如廒仓。
shi'zhi'feng 师之丰：崔嵬北岳，天神贵客。衣冠不已，蒙被恩德。
shi'zhi'lv 师之旅：空槽注猪，獖彘不到。张弓祝鸡，雄父飞去。
shi'zhi'xun 师之巽：胡蛮戎狄，大阴所积。涸冰冻寒，君子不存。
tun'zhi'qian 师之兑：甘露醴泉，太平机关。仁德感应，岁乐民安。
shi'zhi'huan 师之涣：恶来呼伯，慎惊外客。甲守闭宅，以备凶急。临折之忧，将灭无灾。
shi'zhi'jie 师之节：日月相望，光明盛昌。三圣茂功，仁德大隆。
shi'zhi'zhong'fu 师之中孚：葛藟蒙棘，华不得实。谗佞乱政，使恩壅塞。
shi'zhi'xiao'guo 师之小过：邻不我顾，而望玉女。身多癞疾，谁肯媚者。
shi'zhi'ji'ji 师之既济：精诚所在，神为之辅。德教尚忠，弥世长久。三圣尚功，多受福祉。
shi'zhi'wei'ji 师之未济：钻木取火，掘地索泉。主母饥渴，手为心祸。
bi'zhi'bi 比之比：鹿得美草，鸣呼其友。九族和睦，不忧饥乏。长子入狱，霜降族哭。
bi'zhi'gan 比之乾：继祖复宗，追明成康。光照万国，享世久长。
bi'zhi'kun 比之坤：麟子凤雏，生长家国。和气所居，康乐无忧，邦多圣人。
bi'zhi'tun 比之屯：取火流泉，钓鰟山颠。鱼不可得，火不肯燃。
bi'zhi'meng 比之蒙：彭生为娱，白虎行灾。盗尧衣裳，桀跖荷兵。青禽照火，三日夷伤。
bi'zhi'xu 比之需：黍稷醇醴，敬奉山宗。神嗜饮食，甘雨嘉降。黎庶蕃殖，独蒙福祉。
bi'zhi'song 比之讼：李花再实，鸿飞降集。仁哲权舆，荫国受福。
bi'zhi'shi 比之师：千岁之墟，大国所屠。不见子都，城空无家。
bi'zhi'xiao'xu 比之小畜：公子王孙，把弹挕丸。发辄有得，室家饶足。
bi'zhi'lv 比之履：骊姬谗喜，与二嬖谋。谮杀恭子，贼害忠孝。申生以缢，重耳奔逃。
bi'zhi'tai 比之泰：长生无极，子孙千亿。柏柱载青，坚固不倾。
bi'zhi'pi 比之否：失意怀忧，如幽狴牢。亡子丧夫，附托寄居。
bi'zhi'tong'ren 比之同人：仁智隐伏，麟不可得。龙蛇潜藏，虚居堂室。
bi'zhi'da'you 比之大有：挒洁累累，缔结难解。嫫母衒嫁，媒不得坐，自为身祸。
bi'zhi'qian 比之谦：蜩飞坠木，不毁头足。保我羽翼，复归其室。
bi'zhi'yu 比之豫：陈妫敬仲，兆兴齐姜。乃适营丘，八世大昌。
bi'zhi'sui 比之随：过时不归，雌雄苦悲。徘徊外国，与母分离。
bi'zhi'gu 比之蛊：齐鲁争言，战于龙门。构怨结祸，三世不安。
bi'zhi'lin 比之临：府藏之富，王以赈贷。捕鱼河海，苟愿多得。
bi'zhi'guan 比之观：鸣鹤北飞，下就稻池。鳝鲔鰋鲤，众多饶有，一狗获两，利得过倍。
bi'zhi'ke'shi 比之噬嗑：苍梧郁林，道易利通。元龟象齿，宝贝南金，为吾福功。
bi'zhi'ben 比之贲：两火争明，虽鬭不伤。分离且忍，全我弟兄。
bi'zhi'bo 比之剥：伯夷叔齐，贞廉之师。以德防患，忧祸不存。
bi'zhi'fu 比之复：季去我东，发栉如蓬。展转空床，内怀忧伤。
bi'zhi'wu'wang 比之无妄：百足俱行，相辅为强。三圣翼事，王室宠光。
bi'zhi'da'xu 比之大畜：壅遏堤防，水不得行。火盛阳光，阴霓伏藏，退还其乡。
bi'zhi'yi 比之颐：滕蛇乘龙，年岁饥凶，民食草蓬。
bi'zhi'da'guo 比之大过：铅刀攻玉，坚不可得。尽我筋力，胝蠒为候。
bi'zhi'kan 比之坎：恒山浦寿，高邑所在。阴气下淋，洪水不处，牢人开户。
bi'zhi'li 比之离：比目四翼，来安我国。福善上堂，与我同床。
bi'zhi'xian 比之咸：杜口结舌，心中怫郁。去灾患生，莫所告冤。
bi'zhi'heng 比之恒：牵尾不前，逆理失臣。忠莫往来，惠朔以奔。
bi'zhi'dun 比之遯：早霜晚雪，伤害禾麦。损功弃力，饥无所食。
bi'zhi'da'zhaung 比之大壮：适戍失期，患生无聊。惧以发忧，发藏闭塞，邦国骚愁。
bi'zhi'jin 比之晋：昊天白日，照临我国。万民康乐，咸赖嘉福。
bi'zhi'ming'yi 比之明夷：元吉无咎，安宁不殆。时行则行，勿之有悔。
bi'zhi'jia'ren 比之家人：懿公浅愚，不深受谋。无援失国，为狄所贼。
bi'zhi'kui 比之睽：城上有乌，自号破家。呼唤鸩毒，为国患灾。
bi'zhi'jian 比之蹇：长股喜走，趍步千里。王良嘉言，伯来在道。申见王母。
bi'zhi'jie 比之解：耕石山颠，费种家贫。无聊处作，苗发不生。
bi'zhi'sun 比之损：二人异路，东趍西步。千里之行，不相知处。
bi'zhi'yi 比之益：纯服黄裳，载土以兴。德义茂生，天下归仁。
bi'zhi'kuai 比之夬：五铣铁颐，仓库空虚。贾市无盈，与利为仇。
bi'zhi'gou 比之姤：登昆仑，入天门。过糟丘，宿玉泉。问惠观，见仁君。
bi'zhi'cui 比之萃：团团白日，为月所食。损上毁下，郑昭出走。
bi'zhi'sheng 比之升：仓盈庾亿，宜稼黍稷。年岁有息，国家富有。
bi'zhi'kun 比之困：虎狼结谋，相聚为保。伺啮牛羊，道绝不通，伤我商人。
bi'zhi'jing 比之井：木年摧折，常恐不活。老赖福庆，光荣相辅。
bi'zhi'ge 比之革：同载共车，中道分去。丧我元夫，独为孤苦。
bi'zhi'ding 比之鼎：饮酒醉酗，跳跃争鬭。伯伤叔僵，东家治丧。
bi'zhi'zhen 比之震：出值凶灾，逢五赤头，跳言死格。扶杖伏听，不敢动摇。
bi'zhi'gen 比之艮：狼虎争强，礼义不行。兼吞其国，齐晋无主。
bi'zhi'jian 比之渐：南国少子，方略美好。求我长女，薄贱不与。反得丑恶，后乃大悔。
bi'zhi'gui'mei 比之归妹：一身两头，莫适其躯。乱不可治，孰为汤汉。
bi'zhi'feng 比之丰：李耳汇鹊，更相恐怯。偃尔以腹，不能距格。
bi'zhi'lv 比之旅：松柏栋梁，相辅为强；八哲五教，王室康宁。
bi'zhi'xun 比之巽：雀行求食，暮归孚乳；反其屋室，安宁如故。
bi'zhi'dui 比之兑：四尾六头，为凶作妖；阴不奉阳，上失其明。
bi'zhi'huan 比之涣：一衣三阙，结缉不便；歧道异路，日暮不到。
bi'zhi'jie 比之节：牙蘖生齿，室当启户；幽人利贞，鼓翼起舞。
bi'zhi'zhong'fu 比之中孚：春鸿飞东，以马质金；利得十倍，重载归乡。
bi'zhi'xiao'guo 比之小过：欢悦以喜，子孙俱在；守发能忍，不见殃咎。
bi'zhi'ji'ji 比之既济：精神消落，形骸丑恶；龉齚顿挫，枯槁腐蠹。
bi'zhi'wei'ji 比之未济：登高上山，见王自言；申理我冤，得职蒙恩。
xiao'xu'zhi'xiao'xu 小畜之小畜：白鸟衘饵，鸣呼其子；斡枝张翅，来从其母；伯仲叔季，元贺举手。
xiao'xu'zhi'gan 小畜之乾：东遇虎地，牛马奔惊；道绝不通，南困无功。
xiao'xu'zhi'kun 小畜之坤：子锄执麟，《春秋》作元；阴将以终，尼父悲心。
xiao'xu'zhi'tun 小畜之屯：取火泉源，钓鱼山颠；鱼不可得，火不可然。
xiao'xu'zhi'meng 小畜之蒙：机关不便，不能出言；精诚不通，为人所冤。
xiao'xu'zhi'xu 小畜之需：故室旧庐，稍弊且徐；不如新巢，可治乐居。
xiao'xu'zhi'song 小畜之讼：蜲蛇循流，东求大鱼；预且举网，庖人歌讴。
xiao'xu'zhi'shi 小畜之师：凿山通道，南至嘉国；周公祝祖，襄适荆楚。
xiao'xu'zhi'bi 小畜之比：鹊近却缩，不见头目；日以困急，不能自复。
xiao'xu'zhi'lv 小畜之履：五舌啄难，各自有言；异国殊俗，使心迷惑，所求不得。
xiao'xu'zhi'tai 小畜之泰：天门开辟，牢户寥廓；桎梏解脱，拘囚纵释。
xiao'xu'zhi'pi 小畜之否：坚冰黄鸟，常哀愁悲；数惊鸷鸟，雏为我忧。
xiao'xu'zhi'tong'ren 小畜之同人：日走月步，趣不同舍；夫妻反目，主君失居。
xiao'xu'zhi'da'you 小畜之大有：金牙铁齿，西王母子。无有患殃。扶舍陟道，到来不久。
xiao'xu'zhi'qian 小畜之谦：式微式微，忧祸相半；隔以岩山，室家分散。
xiao'xu'zhi'yu 小畜之豫：众神集聚，相与议语；南国虚乱，百姓劳苦；兴师征伐，更立贤主。
xiao'xu'zhi'sui 小畜之随：虎狼争食，礼义不行；兼吞其国，齐鲁无主。
xiao'xu'zhi'gu 小畜之蛊：寄生无根，如过浮云；本立不固，斯须落去，更为枯树。
xiao'xu'zhi'lin 小畜之临：子啼索哺，母行求食；反见空巢，长息訾弋。
xiao'xu'zhi'guan 小畜之观：驾驷逐狐，轮挂荆棘；车不结辙，公子无得。
xiao'xu'zhi'ke'shi 小畜之噬嗑：方啄广口，仁智圣厚；释解倒悬，唐国太安。
xiao'xu'zhi'ben 小畜之贲：驾福乘喜，来至家国；戴庆南行，离我安居。
xiao'xu'zhi'bo 小畜之剥：孔鲤伯鱼，北至高奴；木马金车，驾游大都；王母送我，来牝字驹。
xiao'xu'zhi'fu 小畜之复：三足无头，不知所之；心狂精伤，莫使为明，不见日光。
xiao'xu'zhi'wu'wang 小畜之无妄：騋牝龙身，日驭三千，南止苍梧，与福为婚。道里夷易，安全无忌。
xiao'xu'zhi'da'xu 小畜之大畜：辰次降娄，王驾巡时；广佑施惠，安国无忧。
xiao'xu'zhi'yi 小畜之颐：望幸不到，文章未就；王子逐走，马骑衔伤；昳迹不得，曷其有常。
xiao'xu'zhi'da'guo 小畜之大过：中原有菽，以待饔食；饮御诸友，所求大得。
xiao'xu'zhi'kan 小畜之坎：乱茅缩酒，灵巫拜祷；神怒不许，瘁愁忧苦。
xiao'xu'zhi'li 小畜之离：李华再实，鸿卵降集；仁哲以兴，荫国受福。
xiao'xu'zhi'xian 小畜之咸：源出陵足，行于山趾；不为暴害，民得安居。
xiao'xu'zhi'heng 小畜之恒：客入其门，奔走东西；童女不织，士弃耕亩；暴骨千里，岁寒无年。
xiao'xu'zhi'dun 小畜之遯：天之所予，福禄常在；以永康宁，不忧危殆。
xiao'xu'zhi'da'zhaung 小畜之大壮：蝗食我稻，驱不可去；实穗无有，但见空藁。
xiao'xu'zhi'jin 小畜之晋：牛骥同堂，郭氏已亡；国破空虚，君奔走逃。
xiao'xu'zhi'ming'yi 小畜之明夷：狗无前足，阴谋其北；为身贼害，何以安息。
xiao'xu'zhi'jia'ren 小畜之家人：两轮自转，南上大阪；四马共辕，无有重难；与禹笑言。鹤鸣窍穴，不离其室。
xiao'xu'zhi'kui 小畜之睽：芽孽生达，阳昌于外；左手执龠，公言锡爵。
xiao'xu'zhi'jian 小畜之蹇：秋花冬萼，数被严霜；甲兵当庭，万物不生；雄犬夜鸣，民扰大惊。
xiao'xu'zhi'jie 小畜之解：霜降闭户，蛰虫隐处；不见日月，与死为伍。
xiao'xu'zhi'sun 小畜之损：身载百里，功加四海；为文开基，武立大柱。
xiao'xu'zhi'yi 小畜之益：禹作神鼎，伯益衘指；斧斤高阁，憧位独坐；卖庸不售，苦困为祸。
xiao'xu'zhi'kuai 小畜之夬：福祚之家，喜至忧除；如风兼雨，出车入鱼。
xiao'xu'zhi'gou 小畜之姤：苍龙隐伏，麟凤远匿；寇来同处，未得安息。
Xiao'xu'zhi'sheng 小畜之升：白鹤???珠，夜食为明；怀安德音，身受光荣。
xiao'xu'zhi'cui 小畜之萃：旦生夕死，名曰婴鬼，不可得视。
xiao'xu'zhi'kun 小畜之困：行役未已，新事复起；姬姜劳苦，不得休息。
xiao'xu'zhi'jing 小畜之井：忧患解除，喜至庆来；坐立欢忻，与乐为邻。
xiao'xu'zhi'ge 小畜之革：晨风之翰，大举就温；昧过我邑，羿无所得。
xiao'xu'zhi'ding 小畜之鼎：下田稷黍，芳华生齿；大雨集降，纷涝满瓮。
xiao'xu'zhi'zhen 小畜之震：君子碌碌，鸟庇茂木。见春百谷，心劳愿德。
xiao'xu'zhi'gen 小畜之艮：折臂踒足，不能进酒；祠祀阔旷，神怒不喜。
xiao'xu'zhi'jian 小畜之渐：学灵三年，圣且神明；光见善祥，吉喜福庆；鸣鸠飞来，告我无忧。
xiao'xu'zhi'gui'mei 小畜之归妹：三妇同夫，志不相思；心怀不平，志常愁悲。
xiao'xu'zhi'feng 小畜之丰：中田膏黍，以享王母；受福千亿，所求大得。
xiao'xu'zhi'lv 小畜之旅：阳火不灾，喜至庆来；降福送喜，鼓琴歌讴。
xiao'xu'zhi'dui 小畜之兑：阳明不息，君无恩德；伯氏失利，农丧其力。
xiao'xu'zhi'xun 小畜之巽：燕雀衘茅，以生孚乳；兄弟六人，姣好孝悌；各得其愿，和悦相乐。
xiao'xu'zhi'huan 小畜之涣：鹑尾奔奔，火中成军；虢叔出奔，下失其君。
xiao'xu'zhi'jie 小畜之节：两人相距，止不同舍；夫妻离散，卫侯失居。
xiao'xu'zhi'zhong'fu 小畜之中孚：魃为燔虐，风吹云却；欲上不得，反归其宅。
xiao'xu'zhi'xiao'guo 小畜之小过：关雎淑女，配我君子；少妻在门，君子嘉喜。
xiao'xu'zhi'ji'ji 小畜之既济：慈母赤子，飨赐得士；夷狄服除，以安王家。
xiao'xu'zhi'wei'ji 小畜之未济：三足孤乌，灵鸣督卸，思过罚恶，自贼其家。
lv'zhi'lv 履之履：十乌俱飞，羿得九雌；虽得淂全，且惊不危。
lv'zhi'gan 履之乾：东向藩垣，相与笑言；子般执鞭，圉人作患。
lv'zhi'kun 履之坤：循河樀舟，旁淮东游；渔父举网，先得大鰌。
lv'zhi'tun 履之屯：辕折轮破，马倚仆卧，后旅先宿，右足跌踒。
lv'zhi'meng 履之蒙：两人相绊，相与悖戾；心不同争，讼忷忷然。
lv'zhi'xu 履之需：北辰紫宫，衣冠立中；含和建德，常受天福。
lv'zhi'song 履之讼：游居石门，禄身安全；受福西邻，归饮玉泉。
lv'zhi'shi 履之师：羊肠九萦，相推并前；止须王孙，乃能上天。
lv'zhi'bi 履之比：争讼相倍，和气不处；阴阳俱否，谷风母子。
lv'zhi'xiao'xu 履之小畜：郭叔距颐，为棘所拘；龙额重颡。祸不成殃，复归其乡。
lv'zhi'tai 履之泰：虿室蜂户，螫我手足；不得进止，为吾害咎。
lv'zhi'pi 履之否：怒非其怨，因拘有迁；贪妬腐鼠，而呼鴞鸢，失反被困。
lv'zhi'tong'ren 履之同人：婴孩求乳，母归其子；黄麑悦喜，自乐甘饵。
lv'zhi'da'you 履之大有：针镂胜服，锦绣不成；鹰逐雉兔，爪折不得。
lv'zhi'qian 履之谦：雨潦集降，河梁不通；邹鲁闭塞，破费市空。
lv'zhi'yu 履之豫：封豕沟渎，水潦空谷；客止舍宿，泥涂至腹。处无黍稷。
lv'zhi'sui 履之随：三奸相扰，桀跖为交；上下骚离，隔绝天道。
lv'zhi'gu 履之蛊：齐景惑疑，为孺子牛；嫡庶不明，贼孽为患。
lv'zhi'lin 履之临：三羊俱亡，走奔南行；会暮失迹，不知所藏。
lv'zhi'guan 履之观：请伯行贾。代山之野，夜历险阻；不逢危殆，利如浇酒。
lv'zhi'ke'shi 履之噬嗑：桑之将落，殒其黄叶；失势倾侧，而无所立。
lv'zhi'ben 履之贲：上山求鱼，入水捕狸；市非其归，自令久留。
lv'zhi'bo 履之剥：名成德就，项领不试；景公耋老，尼父逝去。
lv'zhi'fu 履之复：天之奥隅，尧舜所居；以存保身，为我国家。
lv'zhi'wu'wang 履之无妄：雎鸠淑女，贤圣配偶；宜家寿福，吉庆长久。
lv'zhi'da'xu 履之大畜：两人俱争，莫能有定；心乖不同，讼言起凶。
lv'zhi'yi 履之颐：涉伯徇名，弃礼诛身；不得其道，成子奔燕。
lv'zhi'da'guo 履之大过：逾江求橘，并得大栗；烹羊食肉，饮酒歌笑。
lv'zhi'kan 履之坎：山险难升，涧中多石；车驰轊击，重伤载轴；担负善踬，跌踒右足。
lv'zhi'li 履之离：元利孔福，神所子畜；般乐无苦，得其欢欲。
lv'zhi'xian 履之咸：乌鹊食谷，张口受哺；蒙被恩福，长大成就；柔顺利贞，君臣合好。
lv'zhi'heng 履之恒：潼滃蔚荟，肤寸来会；津液下降，流潦滂沛。
lv'zhi'dun 履之遯：路多枳棘，步刺我足；不利旅客，为心作毒。
lv'zhi'da'zhaung 履之大壮：虺蝮所聚，难以居处；毒螫痛甚，疮不可愈。
lv'zhi'jin 履之晋：麟凤相随，观察安危；东郭圣人，后稷周公；共和政令，君子攸同；利以居止，长无忧凶。
lv'zhi'ming'yi 履之明夷：筑乱不时，使民恨忧；立祉为笑，君危臣骚。
lv'zhi'jia'ren 履之家人：黄帝所生，伏羲之宅；兵刃不至，利以居止。
lv'zhi'kui 履之睽：雀行求食，暮归屋宿；反其室舍，安宁无故。
lv'zhi'jian 履之蹇：太仓积谷，天下饶食；阴阳调和，年岁时熟。
lv'zhi'jie 履之解：竿旄旗旌，执帜在郊；虽有宝珠，无路致之。
lv'zhi'sun 履之损：履机蹈颠，坠入寒渊；行不能前，足矮不便。
Lv'zhi'yi 履之益：???命止车，和合两家；蛾眉皓齿，二国率僵。
lv'zhi'kuai 履之夬：吉日车攻，田弋获禽；宣王饮酒，以告嘉功。
lv'zhi'gou 履之姤：重伯黄宝，宜以我市；嫁娶有恩，利得过母。
lv'zhi'cui 履之萃：延颈望酒，不入我口；深以自喜，利得无有。
lv'zhi'sheng 履之升：牧为代守，飨食甘赐；得吏士意，战大破胡，长安国家。
lv'zhi'kun 履之困：日出温谷，临照万国；高明淑仁，虞夏配德。
lv'zhi'jing 履之井：逐兔索乌，破我弓车；日暮不及，失利后时。
lv'zhi'ge 履之革：譌言妄语，传相诖误；道左失迹，不知所处。
lv'zhi'ding 履之鼎：履虎蹑蛇，贬损我威；君子失车，去其国家。
lv'zhi'zhen 履之震：本根不固，花叶落去；更为孤妪，不得相亲。
lv'zhi'gen 履之艮：五轭四軏，优得饶有；陈力就列，驺虞喜悦。
lv'zhi'jian 履之渐：黄帝紫云，圣且神明；光见福祥，告我无殃。
lv'zhi'gui'mei 履之归妹：五利四福，俱佃高邑；黍稷盛茂，多获藁稻。
lv'zhi'feng 履之丰：群虎入邑，求索肉食；大人卫守，君不失国。
lv'zhi'lv 履之旅：乌子鹊雏，常与母居；愿慕群侣，不离其巢。
lv'zhi'xun 履之巽：蹇驴不材，骏骥失时；筋劳力尽，罢于沙丘。
lv'zhi'dui 履之兑：玄鬣黑颡，东归高乡；朱鸟道引，灵龟载庄；遂抵天门，见我贞君。
lv'zhi'huan 履之涣：探巢得雏，鸠鹊来俱，使我音娱。
lv'zhi'jie 履之节：安上宜官，一日九迁；升擢超等，牧养常山。君臣获安。
lv'zhi'zhong'fu 履之中孚：大头目明，载受嘉福；三雀飞来，与禄相得。
lv'zhi'xiao'guo 履之小过：远视千里，不见黑子；离娄之明，无益于光。
lv'zhi'ji'ji 履之既济：三女为奸，俱游高园；倍室夜行，与伯笑言。不忍主母，失礼酒冤，皇天谁告？
lv'zhi'wei'ji 履之未济：日辰不和，强弱相振，一雌两雄，客胜主人。
tai'zhi'tai 泰之泰：求玉陈国，留连东域；须我王孙，四月来复；主君有德，蒙恩受福。
tai'zhi'qian泰之乾：伯夷叔齐，贞廉之师；以德防患，忧祸不存。
tai'zhi'kun 泰之坤：济深难渡，濡我衣袴；五子善棹，脱无他故。
tai'zhi'tun 泰之屯：倚立相望，适得道通。驱驾奔驰，比目同床。
tai'zhi'meng 泰之蒙：葛藟蒙棘，花不得实；谗佞为政，使恩壅塞。
tai'zhi'xu 泰之需：四足无角，君子所服；南征述职，与福相得。
tai'zhi'song 泰之讼：踝踵之伤，左指病痈；失旅后时，利走不来。
tai'zhi'shi 泰之师：春城夏国，生长之域；可以服食，保全家国。
tai'zhi'bi 泰之比：望骥不来，驹蹇为忧；雨惊我心，风撼我肌。
tai'zhi'xiao'xu 泰之小畜：久客无床，思归我乡；雷雨涌盈，道不得通。
tai'zhi'lv 泰之履：舫船备水，旁可燃火；积善有徵，终身无祸。
tai'zhi'pi 泰之否：陟岵望母，役事未已；王政无盬，不得相保。
tai'zhi'tong'ren 泰之同人：多载重负，捐弃于野；予母谁子，但自劳苦。
tai'zhi'da'you 泰之大有：生直地乳，上皇大喜；赐我福祉，受命无极。
tai'zhi'qian 泰之谦：翕翕??，稍堕山颠；灭其令名，长没不全。
tai'zhi'yu 泰之豫：东邻嫁女，为王妃后；庄公筑馆，以尊王母；归于京师，季姜悦喜。
tai'zhi'sui 泰之随：伯虎仲熊，德义渊闳；使布五谷，阴阳顺叙。
tai'zhi'gu 泰之蛊：敏捷敬疾，如猨升木；彤弓虽调，终不能获。
tai'zhi'lin 泰之临：举被覆目，不见日月；衣裘簟床，就长夜室。
tai'zhi'guan 泰之观：忍丑少羞，无面有头；虚日以弊，消寡耗减。
tai'zhi'ke'shi 泰之噬嗑：涸阴冱寒，常冰不温；令人堕怠，雹大为灾。
tai'zhi'ben 泰之贲：夏麦麸?，霜击其芒；疾君败国，使民夭伤。
tai'zhi'bo 泰之剥：渊涸龙忧，箕子为奴；午叔陨命，殷破其家。
tai'zhi'fu 泰之复：跛踦相随，日暮牛罢；陵迟后旅，失利亡雌。
tai'zhi'wu'wang 泰之无妄：桑之将落，陨其黄叶；失势倾侧，如无所立。
tai'zhi'da'xu 泰之大畜：生长以时，长育根本；阴阳和德，岁乐无忧。
tai'zhi'yi 泰之颐：童女无夫，未有匹配；阴阳不和，空坐独宿。
tai'zhi'da'guo 泰之大过：春令原宥，仁德不合；三圣攸同，周国茂兴。
tai'zhi'kan 泰之坎：金精耀怒，带剑过午；两虎相距，虽惊无咎。
tai'zhi'li 泰之离：危坐至暮，请求不得；膏泽不降，政戾民忒。
tai'zhi'xian 泰之咸：老杨日衰，条多枯枝；爵级不进，日下摧隤。
tai'zhi'heng 泰之恒：蔡侯适楚，留连江滨；逾时历月，思其君后。
tai'zhi'dun 泰之遯：右抚剑头，左受钩带；凶讼不止，相与争戾。失利市肆。
tai'zhi'da'zhaung 泰之大壮：水流趋下，远至东海；求我所有，买鲔与鲤。
tai'zhi'jin 泰之晋：登几上舆，驾驷南游；合纵散衡，燕秦以强。
tai'zhi'ming'yi 泰之明夷：求兔得獐，过其所望；欢以相迎，高位夷伤。
tai'zhi'jia'ren 泰之家人：过时不归，道远且迷；旅人心悲，使我徘徊。
tai'zhi'kui 泰之睽：魂孤无室，衘指含食；盗张民馈，见敌失肉。
tai'zhi'jian 泰之蹇：居如转丸，危不得安；东西不宁，动生忧患。
tai'zhi'jie 泰之解：坤厚地德，庶物蕃息；平康正直，以绥大福。
tai'zhi'sun 泰之损：挒蔽牡荆，生贤山傍；仇敌背憎，孰肯相迎？
tai'zhi'yi 泰之益：凤凰衘书，赐我玄圭，封为晋侯。
tai'zhi'kuai 泰之夬：作凶不善，相牵入井；溺陷辜罪，祸至忧有。
tai'zhi'gou 泰之姤：悲鸣北行，失其长兄；伯仲不幸，骸骨散亡。
tai'zhi'cui 泰之萃：羔衣豹裘，高易我家；君子维好。
tai'zhi'sheng 泰之升：日中为市，各抱所有；交易资货，贪珠怀宝。心悦欢喜。
tai'zhi'kun 泰之困：振急绝理，常阳不雨；物病焦乾，华实无有。
tai'zhi'jing 泰之井：狐貉载剥，徙温厚蓐；寒棘为疾，有所不足。
tai'zhi'ge 泰之革：履践危难，脱执去患；入福喜门，见诲大君。
tai'zhi'ding 泰之鼎：四乱不安，东西为患；退止我足，毋出国城；乃得全完，赖其生福。
tai'zhi'zhen 泰之震：南国少子，才略美好；求我长女，贱薄不与；反得丑恶，后乃大悔。
tai'zhi'gen 泰之艮：妄怒失理，阳孤无辅；物病焦枯，年饥于黍。
tai'zhi'jian 泰之渐：倬然远咎，避患害早；田获三狐，见民为宝。
tai'zhi'gui'mei 泰之归妹：逐鹿山巅，利去我西；维邪南北，无所不得。
tai'zhi'feng 泰之丰：龙蛇所聚，大水来处；滑滑泲泲，使我无赖。
tai'zhi'lv 泰之旅：从风吹火，牵骐骥尾；易为功力，因催受福。
tai'zhi'xun 泰之巽：泽狗水凫，难畜少雏；不为家饶，心其函逋。
tai'zhi'dui 泰之兑：水坏我里，东流为海；龟凫欢嚣，不覩慈母。
tai'zhi'huan 泰之涣：褰衣涉行，水深渍多；赖幸舟子，济脱无他。
tai'zhi'jie 泰之节：龟厌河海，陆行不止；自令枯槁，失其都市；忧悔为咎，亦无及已。
tai'zhi'zhong'fu 泰之中孚：同本异业，乐仁政德；东邻慕义，来兴我国。
tai'zhi'xiao'guo 泰之小过：桃李花实，累累日息；长大成熟，甘美可食，为我利福。
tai'zhi'ji'ji 泰之既济：重瞳四乳，聪明顺理；无隐不形，微视千里；灾害不作，君子集聚。
tai'zhi'wei'ji 泰之未济：实沈参墟，以义讨尤；次止结盟，以成霸功。
pi'zhi'pi 否之否：秦为虎狼，与晋争强；并吞其国，号曰始皇。
pi'zhi'gan 否之乾：天之奥府，众利所聚；可以饶有，乐我君子。
pi'zhi'kun 否之坤：天之所灾，凶不可居；转徙获福，留止危忧。
pi'zhi'tun 否之屯：名成德就，项领不试；景公耋老，尼父逝去。
pi'zhi'meng 否之蒙：特善避患，福禄常存；虽有豺虎，不能危患。
pi'zhi'xu 否之需：避患东西，反入祸门；糠糟不属，忧动我心。
pi'zhi'song 否之讼：圭璧琮璋，执贽见王；百里甯越，应聘齐秦。
pi'zhi'shi 否之师：扬水潜凿，使君洁白；衣素朱表，游戏皋沃；得君所愿，心志娱乐。
pi'zhi'bi 否之比：官爵相保，居之无咎；求免不得，怕使恨悔。
pi'zhi'xiao'xu 否之小畜：载元无褌，裸裎出门；小儿作笑，君为忧患。
pi'zhi'lv 否之履：把珠入口，为我利宝；得吾所有，欣然嘉喜。
pi'zhi'tai 否之泰：行不如还，直不如屈；进不若退，可以安吉。
pi'zhi'tong'ren 否之同人：众鬼凡聚，还生大怪，九身无头；魂惊魄去，不可以居。
pi'zhi'da'you 否之大有：家给人足，颂声并作；四夷宾服，干戈囊阁。
pi'zhi'qian 否之谦：人面鬼口，长舌为斧；斫破瑚琏，殷商绝祀。
pi'zhi'yu 否之豫：南山之峻，真人所在；德配唐虞；天命为子；保佑饮享，身受大庆。
pi'zhi'sui 否之随：春桃生花，季女宜家；受福多年，男为邦君。
pi'zhi'gu 否之蛊：鸱鴞破斧，冲人危殆；赖其忠德，转祸为福，倾危复立。
pi'zhi'lin 否之临：猿堕高木，不踒手足；保我金玉，还归其室。
pi'zhi'guan 否之观：天之奥隅，尧舜所居；可以存身，保我邦家。
pi'zhi'ke'shi 否之噬嗑：伯蹇叔盲，足病难行；终日至暮，不离其乡。
pi'zhi'ben 否之贲：日月相望，光明盛昌；三圣茂功，仁德大隆。
pi'zhi'bo 否之剥：桃李花实，累累日息；长大成就，甘美可食。
pi'zhi'fu 否之复：入和出明，动作有光；运转休息，动作尤康。
pi'zhi'wu'wang 否之无妄：阴冥老极，阳建其德；履离载光，天下昭明；功业不长，虾蟆代王。
pi'zhi'da'xu 否之大畜：行役未已，新事复起；姬姜劳苦，不得休息。
pi'zhi'yi 否之颐：狐鸣苑北，饥无所食；困于空丘，莫与同力。
pi'zhi'da'guo 否之大过：雄圣伏名，人匿麟远；走凤飞北，扰乱未息。
pi'zhi'kan 否之坎：病贫望幸，使伯行贩；开牢择羊，多得大牂。
Pi'zhi'li 否之离：翕翕??????，稍稍崩颠；灭其令名，长没不存。
pi'zhi'xian 否之咸：花薄实槁，衣弊如络。女功不成，丝布如玉。
pi'zhi'heng 否之恒：温山松柏，常茂不落；鸾凤所止，得以欢乐。
pi'zhi'dun 否之遯：失恃母友，嘉偶出走；玃如失兔，傫如虐狗。
pi'zhi'da'zhaung 否之大壮：太乙驾骝，从天上求；徵我叔季，封为鲁侯。
pi'zhi'jin 否之晋：双凫俱飞，欲归稻池；径涉雚泽，为矢所射，伤我胸臆。
pi'zhi'ming'yi 否之明夷：深坑复平，天下安宁；意娱心乐，赖福长生。
pi'zhi'jia'ren 否之家人：俱为天民，云过吾西；风伯雨师，与我无恩。
pi'zhi'kui 否之睽：野鸟山鹊，来集六博；三鸟四散，主人胜客。
pi'zhi'jian 否之蹇：北阴司寒，坚冰不温；凌人情怠，大雹为灾。
pi'zhi'jie 否之解：伊尹致仕，去桀耕野；执顺以传，反和无咎。
pi'zhi'sun 否之损：北风牵手，相从笑语；伯歌季舞，宴乐以喜。
pi'zhi'yi 否之益：从巢去家，南过白马；东西受福，与母相得。
pi'zhi'kuai 否之夬：鸟飞跌跛，两两相和；不病四支，但去莫疑。
pi'zhi'gou 否之姤：三年生驹，以戌为母；荆夷上侵，姬伯出走。
pi'zhi'cui 否之萃：破筐敝筥，弃捐于道；坏落穿败，不复为宝。
pi'zhi'sheng 否之升：结纽得解，忧不为祸；食利供家，受福安坐。
pi'zhi'kun 否之困：白日阳光，雷车避藏；云雨不行，各自止乡。
pi'zhi'jing 否之井：杜口结舌，心中怫郁；凶灾生患，无所告冤。
pi'zhi'ge 否之革：赍贝赎狸，不听我辞；系于虎髯，牵不得来。
pi'zhi'ding 否之鼎：持鹤抱子，见蛇何咎；室家俱在，不失其所。
pi'zhi'zhen 否之震：逐兔山西，利走入门；赖我仁德，获为我福。
pi'zhi'gen 否之艮：兴役不休，与民争时；牛生五趾，行危为忧。
pi'zhi'jian 否之渐：春粟夏梨，少鲜希有；斗千石万，贵不可贩。
pi'zhi'gui'mei 否之归妹：悲号北行，失其长兄；伯仲不幸，骸骨散亡。
pi'zhi'feng 否之丰：赋敛重数，政为民贼；杼轴空尽，家去其室。
pi'zhi'lv 否之旅：履服白缟，殃咎并到，忧不敢笑。
pi'zhi'dui 否之兑：免冠进贤，步行出朝；门体不正，贼孽为患。
pi'zhi'xun 否之巽：杜口结舌，言为祸母；代伯受患，无所祷冤。
pi'zhi'huan 否之涣：娶于姜女，驾迎新妇；少齐在门，夫子悦喜。
pi'zhi'jie 否之节：牧羊稻园，闻虎喧嚾；思恐悚息，终无祸患。
pi'zhi'zhong'fu 否之中孚：老妾据机，纬绝不知；女功不成，冬寒无衣。
pi'zhi'xiao'guo 否之小过：乘龙吐光，使阴复明，燎猎载圣，六师以昌。
pi'zhi'ji'ji 否之既济：东邻嫁女，为王妃后；庄公筑馆，以尊主母；归于京师，季姜悦喜。
pi'zhi'wei'ji 否之未济：灌鴶东从，道顿跌跱；日食不退，病为身祸。
tong'ren'zhi'tong'ren 同人之同人：密橐山巅，销锋铸刃；示不复用，天下大劝。
tong'ren'zhi'gan 同人之乾：一臂六手，不便于口；莫肯与用，利弃我走。
tong'ren'zhi'kun 同人之坤：獐鹿逐牧，饱归其居。安宁无悔。
tong'ren'zhi'tun 同人之屯：鸿鱼逆流，至人潜渚；蓬蒿代柱，大屋颠倒。
tong'ren'zhi'meng 同人之蒙：三羖五牂，相随俱行；迷入空泽，经涉六驳，为所伤贼。
tong'ren'zhi'xu 同人之需：黄帝出游，驾龙乘马；东上太山，南过齐鲁。邦国咸喜。
tong'ren'zhi'song 同人之讼：履危不安，心欲东西；步走逐鹿，空无所得。
tong'ren'zhi'shi 同人之师：望尚阿衡，太宰周公；藩屏汤武，立为侯王。
tong'ren'zhi'bi 同人之比：白龙黑虎，起伏俱怒，战于阪兆；蚩尤走败，死于鲁首。
tong'ren'zhi'xiao'xu 同人之小畜：载石上山，步跌不前；频眉之忧，不得所欢。
tong'ren'zhi'lv 同人之履：周德既成，杼轴不倾；申酉趺暮，耋老衰去，箴石不佑。
tong'ren'zhi'tai 同人之泰：乘云带雨，与飞鸟俱；动举千里，见我慈母。
tong'ren'zhi'pi 同人之否：赍贝赎狸，不听我辞；系我虎须，牵不得来。
tong'ren'zhi'da'you 同人之大有：三翼飞来，是我逢时；俱行先至，多得大利。
tong'ren'zhi'qian 同人之谦：两足四翼，飞入家国；宁我伯子，与母相得。
tong'ren'zhi'yu 同人之豫：按民呼池，玉杯文案；鱼如白云，一国获愿。
tong'ren'zhi'sui 同人之随：季姬踟蹰，望我城隅；终日至暮，不见齐侯。君上无忧。
tong'ren'zhi'gu 同人之蛊：龙渴求饮，黑云影从；河伯奉觞，跪进酒浆。流潦滂滂。
tong'ren'zhi'lin 同人之临：出门逢患，与福为怨；更相击刺，伤我手端。
tong'ren'zhi'guan 同人之观：播天舞地，神明所守，安乐无咎。
tong'ren'zhi'ke'shi 同人之噬嗑：两金相击，勇气钧敌；终日大战，不破不缺。
tong'ren'zhi'ben 同人之贲：车虽驾，两紖绝；马奔出，双轮脱；行不至，道遇害。
tong'ren'zhi'bo 同人之剥：文山紫芝，雍梁朱草；长生和气，王以为宝；公尸侑食，福禄来处。
tong'ren'zhi'fu 同人之复：把珠入口，为我畜宝；得吾所有，欣然嘉喜。
tong'ren'zhi'wu'wang 同人之无妄：负牛上山，力劣行难；烈风雨雪，遮遏我前；中道复还，忧者得欢。
tong'ren'zhi'da'xu 同人之大畜：陶朱白圭，善贾息资；三致千金，德施上人。
tong'ren'zhi'yi 同人之颐：子锄执麟，《春秋》作元；阴圣将终，尼父悲心。
tong'ren'zhi'da'guo 同人之大过：春日载阳，福履齐长；四时不忒，与乐为昌。
tong'ren'zhi'kan 同人之坎：孔德如玉，出于幽谷；飞上乔木，鼓其羽翼，大光照国。
tong'ren'zhi'li 同人之离：瓯脱康居，慕仁入朝；湛露之欢，三爵毕恩；复归穷庐，以安其居。
tong'ren'zhi'xian 同人之咸：秋冬夜行，照览星辰；道理利通，终身何患？
tong'ren'zhi'heng 同人之恒：鸣鹄抱子，见虵何咎？室家俱在，不失其所。
tong'ren'zhi'dun 同人之遯：安和泰山，福禄屡臻；虽有豺虎，不能危身。
tong'ren'zhi'da'zhaung 同人之大壮：老目瞢眠，不知东西；君失理命，以直为伛。王珍其宝。
tong'ren'zhi'jin 同人之晋：植璧秉圭，请命于河；周公克敏，冲人瘳愈。
tong'ren'zhi'ming'yi 同人之明夷：大王执政，岁熟民富；国家丰有，主者有喜。
tong'ren'zhi'jia'ren 同人之家人：争讼相背，和气不处；阴阳俱否，谷风无子。
tong'ren'zhi'kui 同人之睽：齐鲁争言，战于龙门；构怨结祸，三世不安。
tong'ren'zhi'jian 同人之蹇：鹿得美草，鸣呼其友；九族和穆，不离邦域。
tong'ren'zhi'jie 同人之解：百里南行，虽徵复明；去虞适秦，为穆国卿。
tong'ren'zhi'sun 同人之损：梅李冬实，国多寇贼；乱扰并作，王不能制。
tong'ren'zhi'yi 同人之益：府藏之富，王以赈贷；捕鱼河海，苟罔多得，巨蛇大輶。战于国郊，君遂走逃。
tong'ren'zhi'kuai 同人之夬：杜飞门启，患忧大解；去老乘马，不为身祸。
tong'ren'zhi'gou 同人之姤：宜昌娶妇，东家歌舞，长乐欢喜。
tong'ren'zhi'cui 同人之萃：正阳之央，甲氏以亡；祸及留吁，湮灭为墟。
tong'ren'zhi'sheng 同人之升：鸟过稻庐，甘乐???鰌；虽驱不去，田畯怀忧。
tong'ren'zhi'kun 同人之困：跛踦俱行，日暮车伤，失旅乏粮。
tong'ren'zhi'jing 同人之井：龙门水穴，流行不害；民安其土，君臣相保。
tong'ren'zhi'ge 同人之革：山陵四塞，遏我径路；欲前不得，复还故处。
tong'ren'zhi'ding 同人之鼎：两虎争鬭，血流漂杵；城郭空墟，蒿藜塞道。
tong'ren'zhi'gen 同人之艮：龙生无常，或托空叶；凭乘风云，为尧立功。
tong'ren'zhi'zhen 同人之震：依叔墙隅，志下心劳；楚亭晨食，韩子低头。
tong'ren'zhi'jian 同人之渐：魁行摇尾，逐云吹水；污泥为陆，下田为稷。
tong'ren'zhi'gui'mei 同人之归妹：跛踦相随，日暮牛罢；陵迟后旅，失利亡雌。
tong'ren'zhi'feng 同人之丰：三人俱行，北求大牂；长孟病足，请季负囊；柳下之宝，不失骊黄。
tong'ren'zhi'lv 同人之旅：凤凰在左，麒麟在右；仁圣相遇，伊吕集聚；伤害不至，时无殃咎，福为我母。
tong'ren'zhi'xun 同人之巽：乘筏渡海，虽深不殆；曾孙皇祖，累累具在。
tong'ren'zhi'dui 同人之兑：比目四翼，来安吾国；赍福上堂，与我同床。
tong'ren'zhi'huan 同人之涣：娶于姜吕，驾迎新妇；少齐在门，夫子悦喜。
tong'ren'zhi'jie 同人之节：螟?为贼，害我稼穑；尽禾单麦，秋无所得。
tong'ren'zhi'zhong'fu 同人之中孚：衣裳颠倒，为王来呼；成就东周，邦国大休。
tong'ren'zhi'xiao'guo 同人之小过：王孙季子，相与为友；明允笃诚，升擢庆举。
tong'ren'zhi'ji'ji 同人之既济：踊泉滑滑，流行不绝；污为江海，败毁邑里，家无所处。闻虎不惧，向我笑喜。
tong'ren'zhi'wei'ji 同人之未济：桑户窃脂，啄粟不宜；乱政无常，使心孔明。
da'you'zhi'da'you 大有之大有：白虎张牙，征伐东来；朱雀前驱，赞道说辞；敌人请服，衘璧前趋。
da'you'zhi'gan 大有之乾：南山大行，困于空桑；老沙为石，牛马无粮。
da'you'zhi'kun 大有之坤：蟠枝失岐，与母别离，绝不相知。
da'you'zhi'tun 大有之屯：譐譐所言，莫知我恒；欢乐坚固，可以长安。
da'you'zhi'meng 大有之蒙：李梅零坠，心思愦愦；怀忧少愧，乱我魂气。
da'you'zhi'xu 大有之需：火虽炽，在吾后；寇虽多，在吾右；身安吉，不危殆。
da'you'zhi'song 大有之讼：虎卧山隅，鹿过后朐。弓矢设张，猬为功曹，伏不敢起；逐至平野，得我美草。
da'you'zhi'shi 大有之师：三火起明，两灭其光；高位疾巅，骄恣诛伤。
da'you'zhi'bi 大有之比：匹君楚马，遇谗无辜，久旅离忧。
da'you'zhi'xiao'xu 大有之小畜：一室百子，同公异母；以义防患，祸灾不起。
da'you'zhi'lv 大有之履：商人行旅，资所无有；贪贝利珠，留连王市；还旋内顾，公子何咎？
da'you'zhi'tai 大有之泰：禹将为君，北入昆仑；稍进扬光，登入温汤，代舜为治，功德昭明。
da'you'zhi'pi 大有之否：乾行天德，覆帱无极；呕呼烹熟，使各自得。
da'you'zhi'tong'ren 大有之同人：南国盛茂，黍稷醴酒；可以享老，乐以嘉友。
da'you'zhi'qian 大有之谦：方船备水，旁河然火；终身无祸。
da'you'zhi'yu 大有之豫：雷行相逐，无有休息；战于平陆，为夷所覆。
da'you'zhi'sui 大有之随：踯躅踟蹰，拊心搔头；五昼四夜，赌我齐侯。
da'you'zhi'gu 大有之蛊：大口宣唇，神使伸言；黄龙景星，出应侯门，与福上天，天下安昌。
da'you'zhi'lin 大有之临：阴衰老极，阳建其德；离阳载光，天下昭明。
da'you'zhi'guan 大有之观：三涂五岳，阳城太室；神明所伏，独无兵革。
da'you'zhi'ke'shi 大有之噬嗑：年丰岁熟，政仁民乐；利以居止，旅人获福。
da'you'zhi'ben 大有之贲：楚乌逢天，不时久放；离居无群，意昧精丧。作此哀诗，以告孔忧。
da'you'zhi'bo 大有之剥：出门大步，与凶恶忤；骂公詈母，为我忧耻。
da'you'zhi'fu 大有之复：火至井谷，阳芒生角；犯历天户，闚观太微；登上玉床，家易六公。
da'you'zhi'wu'wang 大有之无妄：牧羊逢狼，虽忧不伤；畏怖既息，终无祸殃。
da'you'zhi'da'xu 大有之大畜：茧栗牺牲，敬奉贵神；享者饮食，受福多孙；望季不来，孔圣厄陈。
da'you'zhi'yi 大有之颐：大盖治床，南归羖羊；长伯为我，多得牛马。利于徙居。
da'you'zhi'da'guo 大有之大过：枯树无枝，与子分离。饥寒莫养；独立哀悲。
da'you'zhi'kan 大有之坎：天地九重，尧舜履中；正冠垂裳，宇宙平康。
da'you'zhi'li 大有之离：凫鷖游泾，君子以宁；履德不愆，福禄来成。
da'you'zhi'xian 大有之咸：裸袒逐狐，为人观笑；牝鸡司晨，主作乱根。
da'you'zhi'heng 大有之恒：典册法书，藏在兰台；虽遭乱溃，独不遇灾。
da'you'zhi'dun 大有之遯：三痴俱狂，欲之平乡；迷惑失道，不知昏明。
da'you'zhi'da'zhaung 大有之大壮：瘿瘤疡疥，为身疮害；疾病癃痢，常不属逮。
da'you'zhi'jin 大有之晋：三豕俱走，鬭于虎口；白豕不胜，死于坂下。
da'you'zhi'ming'yi 大有之明夷：赖先之光，受德之佑；虽遭颠沛，独不凶咎。
da'you'zhi'jia'ren 大有之家人：上义崇德，以建大福；明哲且聪，周武立功。
da'you'zhi'kui 大有之睽：四乱不安，东西为患，身止无功。不出国城，乃得全完，赖其生福。
da'you'zhi'jian 大有之蹇：金牙铁齿，西王母子；无有患殆，减害道利。
da'you'zhi'jie 大有之解：贺喜从福，曰利蕃息，欢乐有得。
da'you'zhi'sun 大有之损：昊天白日，照临我国；万民康宁，咸赖嘉福。
da'you'zhi'yi 大有之益：左眇右盲，视暗不明；下民多孽，君失其常。
da'you'zhi'kuai 大有之夬：吾家黍梁，积委道傍；有囊服箱，运到我乡，藏于嘉仓。
da'you'zhi'gou 大有之姤：殊类异路，心不相慕；牝猭无猳，鳏无室家。
da'you'zhi'cui 大有之萃：雀行求食，出门见鹞；颠蹶上下，几无所处。
da'you'zhi'sheng 大有之升：野有积庚，穑人驾取。不逢虎狼，暮归其宇。
da'you'zhi'kun 大有之困：肤敏之德，发愤忘食；虎豹禽说，为王求福。
da'you'zhi'jing 大有之井：光祀春成，陈项鸡鸣；阳明失道，不能自守。
da'you'zhi'ge 大有之革：左抱金玉，右得熊足；常盈不亡，获心所欲。
da'you'zhi'ding 大有之鼎：履泥污足，名困身辱；两仇相得，身为痛疟。
da'you'zhi'zhen 大有之震：安居重迁，不去其亶；未来相闻，乐得常产。
da'you'zhi'gen 大有之艮：天灾所游，凶不可居；转徙获福，留止危忧。
da'you'zhi'jian 大有之渐：昧昧墨墨，不知白黑；景云乱扰，光明隐伏；犬戎来攻，幽主失国。
da'you'zhi'gui'mei 大有之归妹：凫雁哑哑，以水为宅；雌雄相和，心志娱乐。得其所欲。
da'you'zhi'feng 大有之丰：长生无极，子孙千亿；柏柱载器，坚固不倾。
da'you'zhi'lv 大有之旅：麒麟凤凰，善政得祥；阴阳和调，国无灾殃。
da'you'zhi'xun 大有之巽：天之奥隅，尧舜所居；可以存身，保我室家。
da'you'zhi'dui 大有之兑：配合相迎，利之四邻；昏以为期，与福笑喜。
da'you'zhi'huan 大有之涣：砥德砺材，果当成周；拜受大命，封为齐侯。
da'you'zhi'jie 大有之节：与福俱坐，畜水备火；思患豫防，终无殃祸。
da'you'zhi'zhong'fu 大有之中孚：晨昏潜处，候明昭昭；卒连白日，为世荣主。
da'you'zhi'xiao'guo 大有之小过：视曰再光，与天相望；长牛欢悦，以福为多。
da'you'zhi'ji'ji 大有之既济：大头明目，载受嘉福；三雀飞来，与禄相单。
da'you'zhi'wei'ji 大有之未济：楩生荆山，命载输班；袍衣剥脱，夏热冬寒；立饿枯槁，众人莫怜。
qian'zhi'qian 谦之谦：王乔无病，苟头不痛。亡破失履，乏我送从。
qian'zhi'gan 谦之乾：喋嗫处曜，昧冥相待；多言少实，终无成事。
qian'zhi'kun 谦之坤：北辰紫宫，衣冠立中；含和建德，常受大福。铅刀攻玉，坚不可得。
qian'zhi'tun 谦之屯：东璧馀光，数暗不明；主母嫉妬，乱我事业。
qian'zhi'meng 谦之蒙：下背其上，盗明相让；婴子两头，陈破其虚。
qian'zhi'xu 谦之需：凤生会稽，稍巨能飞；翱翔往来，为众鸟雄。
qian'zhi'song 谦之讼：凿井求玉，非卞氏宝；名困身辱，劳无所得。
qian'zhi'shi 谦之师：邦桀载役，道至东莱；百僚具举，君王嘉喜。
qian'zhi'bi 谦之比：安息康居，异国同庐。非吾邦域，使伯忧惑。
qian'zhi'xiao'xu 谦之小畜：江河淮海，天之都市；商人受福，国家富有。
qian'zhi'lv 谦之履：同本异叶，乐仁上德；东邻慕义，来兴吾国。
qian'zhi'tai 谦之泰：白鹤衘珠，夜食为明；怀我德音，身受光荣。
qian'zhi'pi 谦之否：践履危难，脱厄去患；入福喜门，见吾邦君。
qian'zhi'tong'ren 谦之同人：宫商既和，声音相随；骊驹在门，主君以欢。
qian'zhi'da'you 谦之大有：天地配享，六位光明；阴阳顺序，以成厥功。
qian'zhi'yu 谦之豫：江河淮海，天之奥府；众利所聚，可以饶有。乐我君子。
qian'zhi'sui 谦之随：双鸟俱飞，欲归稻池；经涉雚泽，为矢所射。伤我胸臆。
qian'zhi'gu 谦之蛊：留仲叔季，日暮寝寐；羸卧失限，虐我具囊。衘却道傍。
qian'zhi'lin 谦之临：受终文祖，承衰复起；以义自闭，虽苦无咎。
qian'zhi'guan 谦之观：据斗运枢，顺天无忧，与天并居。
qian'zhi'ke'shi 谦之噬嗑：周师伐纣，战于牧野；甲子平旦，天下悦喜。
qian'zhi'ben 谦之贲：十雌百雏，常与母俱；抱鸡搏虎，谁敢害诸？
qian'zhi'bo谦之剥：桀跖并处，人民愁苦；拥兵荷粮，战于齐鲁。
qian'zhi'fu 谦之复：南山昊天，刺政闵身；疾悲无辜，背憎为仇。
qian'zhi'wu'wang 谦之无妄：百川朝海，流行不止；道虽辽远，无不到者。
qian'zhi'da'xu 谦之大畜：目不可合，忧来摇足；悚惕为惧，去我邦域。
qian'zhi'yi 谦之颐：鸟升鹄举，照临东海；龙降庭坚，为陶叔后；封于英六，履禄绥厚。
qian'zhi'da'guo 谦之大过：北方多枣，橘柚所聚；荷囊载黍，盈我筐筥。
qian'zhi'kan 谦之坎：悬狟素餐，食非其任；失望远民，实劳我心。
qian'zhi'li 谦之离：羔羊皮革，君子朝服；辅政扶德，以合万国。
qian'zhi'xian 谦之咸：齐鲁争言，战于龙门；构怨致祸，三岁不安。
qian'zhi'heng 谦之恒：久阴霖雨，涂行泥潦；商人休止，市无所有。
qian'zhi'dun 谦之遯：桃雀窃脂，巢于小枝；摇动不安，为风所吹；寒心栗栗，常忧殆危。
qian'zhi'da'zhaung 谦之大壮：防患备灾，凶恶不来；虽困无忧，未获安休。
qian'zhi'jin 谦之晋：引顺绝粮，与母异门；不见所欢，孰与共言？
qian'zhi'ming'yi 谦之明夷：鰌鰕去海，藏于枯里；街巷褊隘，不得自在；南北极远，渴馁成疾。
qian'zhi'jia'ren 谦之家人：恭宽信敏，功加四海；辟去不祥，喜来从母。
qian'zhi'kui 谦之睽：岁饥无年，虐政害民；乾溪骊山，秦楚结怨。
qian'zhi'jian 谦之蹇：右目无瞳，偏视寡明；十步之外，不知何公？
qian'zhi'jie 谦之解：蜩螗欢喜，草木嘉茂；百菓蕃炽，日益多有。
qian'zhi'sun 谦之损：常德自如，安坐无尤；莘入贵乡，到老安荣。
qian'zhi'yi 谦之益：狡兔趯趯，良犬逐咋；雄雉受害，为鹰所获。
qian'zhi'kuai 谦之夬：春桃生花，季女宜家；受福多年，男为封君。
qian'zhi'gou 谦之姤：山石朽弊，稍崩坠落；上下离心，君受其祟。
qian'zhi'cui 谦之萃：水坏我里，东流为海；龟凫欢嚣，不睹我家。
qian'zhi'sheng 谦之升：七窍龙身，造易八元；法天则地，顺时施恩。富贵长存。
qian'zhi'kun 谦之困：四夷慕德，来兴我国；文君陟降，同受福德。
qian'zhi'jing 谦之井：华首山头，仙道所游；利以居止，长无咎忧。
qian'zhi'ge 谦之革：鸇鸠徒巢，西至平州；遭逢雷雹，辟我苇芦。室家饥寒，思吾故初。
qian'zhi'ding 谦之鼎：狗无前足，阴谋叛背；为身害贼。
qian'zhi'zhen 谦之震：阳孤亢极，多所恨惑；车倾盖亡，身常惊惶。乃得其愿，雌雄相从。
qian'zhi'gen 谦之艮：空槽注猪，豚彘不到；张弓祝鸡，雄父飞去。
qian'zhi'jian 谦之渐：长夜短日，阴为阳贼；万物空枯，藏于北陆。
qian'zhi'gui'mei 谦之归妹：爪牙之士，怨毒祈父。转忧与己，伤不及母。
qian'zhi'feng 谦之丰：拜跪请兔，不德臭腐；挽眉衘指，低头北去。
qian'zhi'lv 谦之旅：有莘季女，为夏妃后；贵夫寿子，母字四海。
qian'zhi'xun 谦之巽：季姜踟蹰，待孟城隅；终日至暮，不见齐侯。
qian'zhi'dui 谦之兑：邯郸反言，父兄生患；涉叔援俎，一死不还。
qian'zhi'huan 谦之涣：逐鹿山巅，利去我西；维邪南北，利无不得。
qian'zhi'jie 谦之节：穿鼻系株，为虎所拘；王母祝榴，祸不成灾，突然自来。
qian'zhi'zhong'fu 谦之中孚：虎豹熊罴，游戏山谷。君子仁贤，皆得所欲。
qian'zhi'xiao'guo 谦之小过：梅李冬实，国多贼盗；扰乱并作，王不能制。
qian'zhi'ji'ji 谦之既济：望幸不到，文章未就。王子逐兔，犬踦不得。
qian'zhi'wei'ji 谦之未济：千柱百梁，终不倾僵；仁智辅圣，周宗宁康。
yu'zhi'yu 豫之豫：冰将泮散，鸣雁噰噰；丁男长女，可以会同。生育圣人。
yu'zhi'gan 豫之乾：龙马上山，绝无水泉；喉燋唇乾，口不能言。
yu'zhi'kun 豫之坤：蔡侯朝楚，留连江滨；逾时历月，思其后君。
yu'zhi'tun 豫之屯：文厄羑里，汤拘夏台；仁圣不害，数困何忧。免于缧索，为世雄侯。
yu'zhi'meng 豫之蒙：典册法书，藏在兰台；虽遭乱溃，独不遇灾。
yu'zhi'xu 豫之需：毡裘膻国，文礼不饬；跨马控弦，伐我都邑。
yu'zhi'song 豫之讼：星陨如雨，弓弱无辅，强阳制阴，不得安土。
yu'zhi'shi 豫之师：蝗啮我稻，驱不可去；实穗无有，但见空藁。
yu'zhi'bi 豫之比：虎饥欲食，为猬而伏。禹导龙门，辟咎除患，元丑以安。
yu'zhi'xiao'xu 豫之小畜：蝙蝠夜藏，不敢昼行。酒为酸浆，鲂臭鲍羹。
yu'zhi'lv 豫之履：精华堕落，形体丑恶；龃龉挫顿，枯槁腐蠹。
yu'zhi'tai 豫之泰：两足不获，难以远行；疾步不能，后旅失时。
yu'zhi'pi 豫之否：令妻寿母，宜家无咎；君子之欢，得以长久。
yu'zhi'tong'ren 豫之同人：蚕饥作室，昏多乱缠；绪不可得。
tong'ren'zhi'yi 豫之大有：子锄执麟，《春秋》作元；阴圣将终，尼父悲心。
yu'zhi'qian 豫之谦：螟虫为贼，害我稼穑；禾殚麦尽，秋无所得。
yu'zhi'sui 豫之随：忧在腹内，山崩为疾；祸起萧墙，竟制其国。
yu'zhi'gu 豫之蛊：茹芝饵黄，饮食玉瑛；与神流通，长无忧凶。
yu'zhi'lin 豫之临：一夫两心，枝刺不深；所为无功，求事不成。
yu'zhi'guan 豫之观：十里望烟，散涣四方；形容灭亡，终不见君。
yu'zhi'ke'shi 豫之噬嗑：张弓廓弩，经涉山道；虽有伏虎，谁敢害诸？
yu'zhi'ben 豫之贲：泉闭泽竭，王母饥渴；君子困穷，乃徐有说。
yu'zhi'bo 豫之剥：野鸢山鹊，奕棊六博；三枭四散，主人胜客。
yu'zhi'fu 豫之复：羊惊马走，上下挥扰；鼓音不绝，顷公奔败。
yu'zhi'wu'wang 豫之无妄：黄帝神明，八子圣聪；俱受大福，天下康平。
yu'zhi'da'xu 豫之大畜：住车醊酒，疾风暴起；泛乱福器，飞扬位草。明神降禄，道无害寇。
yu'zhi'yi 豫之颐：滕虵乘龙，宋郑饥凶；民食草蓬。
yu'zhi'da'guo 豫之大过：扬水潜凿，使石洁白。里素表朱，遨游皋泽。得君所愿。心志娱乐。
yu'zhi'kan 豫之坎：西过虎庐，惊其前枢。虽忧无尤。
yu'zhi'li 豫之离：衣成无袖，不知所穿。客指东西，未得便安。
yu'zhi'xian 豫之咸：晨风文翰，随时就温；雄雌相和，不忧危殆。
yu'zhi'heng 豫之恒：心多恨悔，出言为怪；枭鸣于北，声丑可恶。请谒不得。
yu'zhi'dun 豫之遯：离女去夫，闵思苦忧；齐子无良，使我心愁。
yu'zhi'da'zhaung 豫之大壮：过时不归，雌雄苦悲；徘徊外国，与叔分离。
yu'zhi'jin 豫之晋：鹊巢柳树，鸠集其处；任力薄德，天命不佑。
yu'zhi'ming'yi 豫之明夷：鹤盗我珠，逃于东都；怀怒追求，郭氏之墟。不见踪迹，使伯心忧。
yu'zhi'jia'ren 豫之家人：夫妇相背，和气弗处；阴阳俱否，庄姜无子。
yu'zhi'kui 豫之睽：月走日步，逃不同舍；夫妻反目，主君失位。
yu'zhi'jian 豫之蹇：雒阳嫁女，善逐人走；三寡失夫，妇妬无子。
yu'zhi'jie 豫之解：周德既成，杼轴不倾；太宰东西，夏国康宁。
yu'zhi'sun 豫之损：日中为市，交易资宝。各利所有，心悦以喜。
yu'zhi'yi 豫之益：童妾独宿，长女未室；利无所得。
yu'zhi'kuai 豫之夬：忠言辅成，王政不倾；公刘兆基，文武绥之。
yu'zhi'gou 豫之姤：牛骥同堂，郭氏以亡；国破为虚，主君奔逃。
yu'zhi'cui 豫之萃：中原有菽，以待雉食。饮御诸友，所求大得。
yu'zhi'sheng 豫之升：多虚少实，语不可覆；尊虚无酒，飞言如雨。
yu'zhi'kun 豫之困：青蝇集蕃，君子信谗；害贤伤忠，患生妇人。
yu'zhi'jing 豫之井：履株覆舆，马惊伤车，步为我忧。
yu'zhi'ge 豫之革：商风召寇。呼我北盗。间谍内应，与我争鬭。殚已宝藏，主人不胜。
yu'zhi'ding 豫之鼎：逸豫好游，不安其家；惑于少姬，久迷不来。
yu'zhi'zhen 豫之震：吾有骅骝，畜之以时。东家翁孺，来请我车；价极可与，后无贱悔。
yu'zhi'gen 豫之艮：厄穷上通，与尧相逢。登升大麓，国无凶人。
yu'zhi'jian 豫之渐：众兔俱走，熊罴在后；踦不能进，失信寡处。
yu'zhi'gui'mei 豫之归妹：旁行不远，三思复返。心多畏恶，中日止舍。
yu'zhi'feng 豫之丰：仓唐奉使，中山以孝；文侯悦喜，击子徵召。
yu'zhi'lv 豫之旅：入天门，守地户；居安乐，不劳苦。一说文山蹲鸱，肥腯多脂；王孙获愿，载福巍巍。
yu'zhi'xun 豫之巽：登阶上堂，见吾父兄；左酒右浆，与福相迎。
yu'zhi'dui 豫之兑：秋虵向穴，不失其节，夫人姜氏，自齐复入。
yu'zhi'huan 豫之涣：忍丑少羞，无面有头，灭耗寡虚，日以削销。
yu'zhi'jie 豫之节：景星照堂，麟凤游翔；仁施大行，颂声以兴。
yu'zhi'zhong'fu 豫之中孚：竿旄旌旗，执帜在郊；虽有宝珠，无路致之。
yu'zhi'xiao'guo 豫之小过：李华再实，鸿卵降集；仁德以兴，阴国受福。
yu'zhi'ji'ji 豫之既济：白马赤乌，战于东都；天辅有德，败悔为忧。
yu'zhi'wei'ji 豫之未济：采薪得麟，大命陨颠。豪雄争名，天下四分。
sui'zhi'sui 随之随：鸟鸣东西，迎其群侣；不得自专，空返独还。
sui'zhi'gan 随之乾：鼻目易处，不知香臭；君迷于事，失其宠位。
sui'zhi'kun 随之坤：唐虞相辅，鸟兽喜舞；安乐无事，国家富有。
sui'zhi'tun 随之屯：左辅右弼，金玉满柜；常盈不亡，富如敖仓。
sui'zhi'meng 随之蒙：苍龙单独，与石相触，摧折两角。
sui'zhi'xu 随之需：钓目厌部，善逐人走；来嫁无夫，不安其庐。
sui'zhi'song 随之讼：逐虎驱狼，避者不祥。凶恶北行，与喜相逢。
sui'zhi'shi 随之师：赍贝赎狸，不听我辞。系于虎须，牵不得来。
sui'zhi'bi 随之比：同载共舆，中道别去；丧我元夫，独与孤居。
sui'zhi'xiao'xu 随之小畜：奋翅鼓翼，将之嘉国；愆期失时，反得所欲。
sui'zhi'lv 随之履：目倾心惑，夏姬在侧；申公颠倒，巫臣乱国。
sui'zhi'tai 随之泰：搏鸠弹鹊，逐兔山北；九尽日暮，失获无得。
sui'zhi'pi 随之否：鹿求其子，虎庐之里；唐伯季耳，贪不我许。
sui'zhi'tong'ren 随之同人：败鱼鲍室，臭不可息；上山履涂，归伤我足。
sui'zhi'da'you 随之大有：华灯百枝，消衰暗微；精光讫尽，奄有灰靡。
sui'zhi'qian 随之谦：颜叔子夏，遨游仁宇；温良受福，不失其所。
sui'zhi'yu 随之豫：梁柱坚固，子孙蕃盛；福喜盈积，终无祸悔。
sui'zhi'gu 随之蛊：边鄙不耸，民狎其野；穑人成功，年岁大有。
sui'zhi'lin 随之临：虵牛鸣呴，呼求水潦。云雨大会，流成河海。
sui'zhi'guan 随之观：志合意同，姬姜相从；嘉耦在门，夫子悦喜。
sui'zhi'ke'shi 随之噬嗑：白马驳骝，更生不休；富有商人，利得如丘。
sui'zhi'ben 随之贲：大姒夏禹，经启九道；各有攸家，民得安所。
sui'zhi'bo 随之剥：甲戊己庚，随时转行；不失其心，得且安宁。
sui'zhi'fu 随之复：穆违百里，使孟厉武；将帅袭战，败于淆口。
sui'zhi'wu'wang 随之无妄：茅茹本居，与类相扶；顾慕群旅，不离其巢。
sui'zhi'da'xu 随之大畜：伯仲叔季，日暮寝寐；坐卧失明，丧其贝囊。
sui'zhi'yi 随之颐：亡羊捕牢，张氏失牛；騂驷奔走，鹄盗我鱼。
sui'zhi'da'guo 随之大过：雀目燕颡，畏昏无光；思我狡童，不见子充。
sui'zhi'kan 随之坎：入暗出明，动作有光；运转休息，常乐允康。
sui'zhi'li 随之离：不胜私情，以利自婴；北室出孤，毁其良家。
sui'zhi'xian 随之咸：称幸上灵，媚悦于神；受福重重，子孙蕃功。
sui'zhi'heng 随之恒：齐姜叔子，天文在位；实沉参墟，封为康侯。
sui'zhi'dun 随之遯：遨游无患，出入安全；长受其欢，君子万年。
sui'zhi'da'zhaung 随之大壮：被服文德，升入大麓；四门雍肃，登受大福。
sui'zhi'jin 随之晋：负金怀玉，南归嘉国；蜂虿不螫，利入我室。
sui'zhi'ming'yi 随之明夷：日在阜颠，乡昧为昏；小人成群，君子伤伦。
sui'zhi'jia'ren 随之家人：水父海母，先来鸣呴；泽皋之土，从高而处。
sui'zhi'kui 随之睽：东邻少女，为王长妇；柔顺利贞，宜夫寿子。
sui'zhi'jian 随之蹇：戴瓶望天，不见星辰；愿小失大，福逃于外。
sui'zhi'jie 随之解：王乔不病，狗头不痛；三尸失履，乏我逆从。
sui'zhi'sun 随之损：使燕筑室，身无庇宿；家不容车，微我衣服。
sui'zhi'yi 随之益：威权分离，乌夜徘徊；争蔽月光，大人诛伤。
sui'zhi'kuai 随之夬：辩变白黑，巧言乱国；大人失福，君子迷惑。
sui'zhi'gou 随之姤：依踞甲铠，敝筐受贝。大人不顾，少妇不取，弃捐于道。
sui'zhi'cui 随之萃：燕雀衘茆，以生孚乳。兄弟六人，妓好悌孝。得心欢欣，和悦相乐。
sui'zhi'sheng 随之升：登几上舆，驾驷南游；合从散衡，燕秦以僵。
sui'zhi'kun 随之困：黩黩许许，仇偶相得；冰入炭室，消亡不息。
sui'zhi'jing 随之井：鸱鴞破斧，邦人危殆；赖其忠德，转祸为福。倾亡复立。
sui'zhi'ge 随之革：载金贩狗，利弃我走；藏匿渊渠，悔折为咎。
sui'zhi'ding 随之鼎：泉坑复平，宇室安宁；忧患解除，赖福长生。
sui'zhi'zhen 随之震：骊姬谗嬉，与二孽谋。谮啄恭子，贼害忠孝。驾出嘉门，商伯有喜。
sui'zhi'gen 随之艮：刺羊不当，血少无羹；女执空筐，不得采桑。
sui'zhi'jian 随之渐：牧羊稻园，闻虎喧嚾；畏惧悚息，终无祸患。
sui'zhi'gui'mei 随之归妹：明德隐伏，麟凤远匿；周室倾侧，不知所息。
sui'zhi'feng 随之丰：邻不我顾，而求玉女；身多秃癞，谁肯媚者！
sui'zhi'lv 随之旅：初虽无舆，后得战车；赖幸逢福，不罹兵革。
sui'zhi'xun 随之巽：水坏我里，东流为海；龟凫欢嚣，不睹王母。
sui'zhi'dui 随之兑：两心不同，或欲西东；明论终始，莫适所从。
sui'zhi'huan 随之涣：天帝悬车，废礼不朝；禳福不制，失其宠家。
sui'zhi'jie 随之节：交川合浦，远湿难处；水土不同，思吾皇祖。
sui'zhi'zhong'fu 随之中孚：勾践之危，栖于会稽；太宰机言，越国复存。
sui'zhi'xiao'guo 随之小过：慈乌鸣鸠，执一无尤；寝门内治，君子悦喜。
sui'zhi'ji'ji 随之既济：当年早寡，独立孤居；鸡鸣犬吠，无敢问诸。我生不遇，独离寒苦。
sui'zhi'wei'ji 随之未济：江河变服，淫湎无侧；高位颠崩，宠禄反覆。
gu'zhi'gu 蛊之蛊：鲂生江淮，一转为百；周流天下，无有难恶。
gu'zhi'gan 蛊之乾：首泽与目，载受福庆；我有好爵，与汝相迎。
gu'zhi'kun 蛊之坤：??轠轠，岁莫偏蔽，宠名捐弃，君衰在位。
gu'zhi'tun 蛊之屯：折若蔽日，兰屏王目。司马无良，平子没伤。
gu'zhi'meng 蛊之蒙：家在海隅，挠绕深流；王孙单行，无妄以趍。
gu'zhi'xu 蛊之需：执义秉德，不危不殆。延颈盘桓，安其室檀。屯耗未得，终无大恤。
gu'zhi'song 蛊之讼：长舌乱家，大斧破车；阳阴不得，姬姜衰忧。
gu'zhi'shi 蛊之师：二人异路，东趍西步；千里之外，不相知处。
gu'zhi'bi 蛊之比：视暗不见，云蔽日光；不见子都，郑人心伤。
gu'zhi'xiao'xu 蛊之小畜：初忧后喜，与福为市；八佾列陈，饮御嘉友。
gu'zhi'lv 蛊之履：童妾独宿，长女未室；利无所得。
gu'zhi'tai 蛊之泰：玄黄四塞，阴雌伏谋；呼我墙屋，为巫所识。
gu'zhi'pi 蛊之否：中复摧颓，常恐衰微；老复赖庆，五羖为相。
gu'zhi'tong'ren 蛊之同人：伯氏杀羊，行悖天时；亳社夷烧，朝歌丘墟。
gu'zhi'da'you 蛊之大有：日短夜长，禄命分张；早离父兄，免见忧伤。
gu'zhi'qian 蛊之谦：采唐沫乡，期于桑中；失期不会，忧思约带。
gu'zhi'yu 蛊之豫：昧视无光，夜不见明；冥抵空床，季叶逃亡。
gu'zhi'sui 蛊之随：举趾振翼，南至嘉国；见我伯姊，与惠相得。
gu'zhi'lin 蛊之临：则天顺时，周流其墟；与乐并居，元有咎忧。
gu'zhi'guan 蛊之观：虿室蜂户，螫我手足；不可进取，为吾害咎。
gu'zhi'ke'shi 蛊之噬嗑：公孙驾骊，载游东齐；延陵悦产，遗季紵衣。
gu'zhi'ben 蛊之贲：转作骊山，大失人心；刘季发怒，禽灭子婴。
gu'zhi'bo 蛊之剥：羊肠九萦，相推稍前；止须王孙，乃能上天。
gu'zhi'fu 蛊之复：螮蝀充侧，佞人倾惑；女谒横行，正道壅塞。
gu'zhi'wu'wang 蛊之无妄：福禄不遂，家多怪祟；麋鹿悲啼，思其大雄。
gu'zhi'da'xu 蛊之大畜：云雷因积，大雨重叠；久不见日，使心悒悒。
gu'zhi'yi 蛊之颐：三河俱合，水怒踊跃；坏我王室，民困无食。
gu'zhi'da'guo 蛊之大过：旦雨夜行，早遍辟城；更相覆倾，终无所成。
gu'zhi'kan 蛊之坎：褒后生虵，垂老盲微；侧跌哀公，酉灭黄离。
gu'zhi'li 蛊之离：鸿雁南飞，随时休息；转逐天和，千岁不衰。
gu'zhi'xian 蛊之咸：后时失利，不得所欲；莫亨偕结，自逐自逐。
gu'zhi'heng 蛊之恒：心多恨悔，出言为怪；枭鸣室北，丑声可恶。请谒不得。
gu'zhi'dun 蛊之遯：四马过隙，时难再得；尼父孔圣，系而不食。
gu'zhi'da'zhaung 蛊之大壮：阴变为阳，女化为男；治道得通，君臣相承。
gu'zhi'jin 蛊之晋：昆仑源口，流行不止；龙门砥柱，民不安处。母归孩子，黄麑悦喜。
gu'zhi'ming'yi 蛊之明夷：葛累蒙棘，华不得实；谗佞乱政，使恩壅塞。
gu'zhi'jia'ren 蛊之家人：公无长驱，大王骏马；非其当所，伤折为害。
gu'zhi'kui 蛊之睽：大仓充盈，庶民蕃盛，年岁熟荣。
gu'zhi'jian 蛊之蹇：执蕡照牺，为风所吹；火灭无光，不见玄黄。
gu'zhi'jie 蛊之解：鸟反故巢，归其室家。心平意正，与叔相和。登高殒坠，失其宠贵。
gu'zhi'sun 蛊之损：弩弛弓藏，良犬不行；内无怨女，征夫在堂。
gu'zhi'yi 蛊之益：特牺孔博，日新其德；文公燎猎，姜氏受福。
gu'zhi'kuai 蛊之夬：季秋孟冬，寒露霜降；大阴在庭，品物不生。鸡犬夜鸣，家扰数惊。
gu'zhi'gou 蛊之姤：心多恨悔，出门见怪；有虵三足，丑声可恶。嫫母为媒，请求不得。
gu'zhi'cui 蛊之萃：虎豹争强，道闭不通；小人欢讼，贪夫受空。
gu'zhi'sheng 蛊之升：鸡方啄粟，为狐所逐；走不得食，惶惧惕息。
gu'zhi'kun 蛊之困：陈妫敬仲，兆兴齐姜；乃适营丘，八世大昌。
gu'zhi'jing 蛊之井：昊天白日，照临我国；万民康宁，咸赖嘉福。
gu'zhi'ge 蛊之革：云梦大薮，嘉有所在；虞人共职，骊驹乐喜。
gu'zhi'ding 蛊之鼎：獐鹿鸡兔，群聚东国；俱往逐追；九齚十得。主君有喜。
gu'zhi'zhen 蛊之震：德惠孔明，虽衰复章，保其室堂。
gu'zhi'gen 蛊之艮：天之所坏，不可强支；众口嘈嘈，虽贵必危。
gu'zhi'jian 蛊之渐：天之奥隅，尧舜所居；可以全身，保我邦家。
gu'zhi'gui'mei 蛊之归妹：下泉苞稂，十年无王。荀伯遇时，忧念周京。
gu'zhi'feng 蛊之丰：江河海隅，众利聚居；可以遨游，卒岁无忧。
gu'zhi'lv 蛊之旅：南山黄竹，三身六目。出入制命，东皇宣政。主尊君安，郑国无患。
gu'zhi'xun 蛊之巽：重驿置之，来除我忧；与喜俱居，同其福休。
gu'zhi'dui 蛊之兑：南山高岗，麟凤室堂；含和履中，国无灾殃。
gu'zhi'huan 蛊之涣：紫芝朱草，与仙为侣；公尸侑食，福禄来下。
gu'zhi'jie 蛊之节：宫成室就，进乐相舞；英俊在堂，福禄光明。
gu'zhi'zhong'fu 蛊之中孚：商人子孙，资无所有；贪狼逐狐，留连都市。还辕内乡，嘉喜何咎。
gu'zhi'xiao'guo 蛊之小过：执贽入朝，献其狐裘；元戎爕安，沙漠以欢。
gu'zhi'ji'ji 蛊之既济：涌泉汩汩，南流不绝；坏败邑里，家无所处。
gu'zhi'wei'ji 蛊之未济：固阴冱寒，常冰不温；凌人情怠，大雹为灾。
lin'zhi'lin 临之临：弱水之上，有西王母；生不知老，与天相保。行者危怠，利居善喜。
lin'zhi'gan 临之乾：黄獹生马，白戌为母。晋师在郊，虞公出走。
lin'zhi'kun 临之坤：仓唐奉使，中山以孝；文侯悦喜，击子徵召。
lin'zhi'tun 临之屯：机关不便，不能出言；精诚不通，为人所冤。
lin'zhi'meng 临之蒙：白茅醴酒，灵巫拜祷；神嗜饮食，使君寿考。
lin'zhi'xu 临之需：重瞳四乳，耳聪目明；普为仁表，圣作元辅。
lin'zhi'song 临之讼：水长无船，破城坏堤；大夫从役，困于泥涂。一朝丧殒，不见少妻。
lin'zhi'shi 临之师：二人俱行，各遗其囊。鸿鹄失珠，无以为明。
lin'zhi'bi 临之比：随时转行，不失其常。咸乐厥类，身无咎殃。
lin'zhi'xiao'xu 临之小畜：蔡女荡舟，为国患忧；褒后在侧，屏蔽王目。搔扰六国。
lin'zhi'lv 临之履：驾龙骑虎，周遍天下；为人所使，西见王母。不忧不殆。
lin'zhi'tai 临之泰：员怨之吴，画策阖闾；鞭平服荆，除大咎殃。威震敌国，还受上卿。
lin'zhi'pi 临之否：唐邑之墟，晋人之居。虞叔受福，寔沈是国，世载其乐。
lin'zhi'tong'ren 临之同人：管鲍相知，至德不离；三言相桓，齐国以安。
lin'zhi'da'you 临之大有：三十无室，长女独宿；心劳未得，忧在胸臆。
lin'zhi'qian 临之谦：散涣水长，风吹我乡。火灭无光，堕败桓公。
lin'zhi'yu 临之豫：飞蜎蠕动，各有配偶；小大相保，咸得其所。
lin'zhi'sui 临之随：安乐几筵，未出王门。
lin'zhi'gu 临之蛊：火生月窟，上下恩塞；抵乱我国。
lin'zhi'guan 临之观：长生无极，子孙千亿；柏柱载青，坚固不倾。
lin'zhi'ke'shi 临之噬嗑：钦敬昊天，历象星辰；宣授民时，阴阳和调。
lin'zhi'ben 临之贲：三河俱合，水怒踊跃；坏我王屋，民困于食。
lin'zhi'bo 临之剥：寿如松乔，与日月俱；常安康乐，不见祸忧。
lin'zhi'fu 临之复：天之所予，福禄常在。不忧危殆。
lin'zhi'wu'wang 临之无妄：受谶六符，招摇空虚；虽跌无忧，保我全财。
lin'zhi'da'xu 临之大畜：赍金买车，失道后时；劳罢为会，我心则休。
lin'zhi'yi 临之颐：华首山头，仙道所游；利以居止，长无忧咎。
lin'zhi'da'guo 临之大过：采唐沫乡，要期桑中；失信不会，忧思约带。
lin'zhi'kan 临之坎：八面九口，长舌为斧；斫破瑚琏，殷商绝后。
lin'zhi'li 临之离：临溪蟠枝，虽恐不危，乐以笑歌。
lin'zhi'xian 临之咸：泱泱沸溢，水泉为害，使我无赖。
lin'zhi'heng 临之恒：蝗螟为贼，伤害稼穑；愁饥于年，农夫鲜食。
lin'zhi'dun 临之遯：八百诸侯，不期同时；慕西文德，兴我宗族。家门雍雍。
lin'zhi'da'zhaung 临之大壮：长男少女，相向笑语；来欢致福，和悦乐喜。
lin'zhi'jin 临之晋：平国不君，夏氏作乱；乌号窃发，灵公殒命。
lin'zhi'ming'yi 临之明夷：春多膏泽，夏润优渥；稼穑熟成，亩获百斛。
lin'zhi'jia'ren 临之家人：客宿卧寒，席蓐不安；行危为害，留止得欢。
lin'zhi'kui 临之睽：乘桴于海，虽惧不殆；母载其子，终焉何咎？
lin'zhi'jian 临之蹇：手拙不便，不能伐檀；车无轴辕，行者苦难。
lin'zhi'jie 临之解：唐虞相辅，鸟兽喜舞；民安无事，国家富有。
lin'zhi'sun 临之损：秋蛇向穴，不失其节；夫人姜氏，自齐复入。
lin'zhi'yi 临之益：病笃难医，和不能治；命终斯讫，下即蒿庐。
lin'zhi'kuai 临之夬：青蛉如云，城邑闲门；国君卫守，民困于患。
lin'zhi'gou 临之姤：牙孽生齿，室堂启户；幽人利贞，鼓翼起舞。
lin'zhi'cui 临之萃：凫游江海，没行千里；以为死亡，复见空桑。长生乐乡。
lin'zhi'sheng 临之升：黄帝出游，驾龙乘马。东上太山，南游齐鲁；邦国咸喜。
lin'zhi'kun 临之困：履危不止，与鬼相视；惊恐失气，如骑虎尾。
lin'zhi'jing 临之井：秋南春北，不失消息；涉和履中，时无隐慝。
lin'zhi'ge 临之革：龙门砥柱，通利水道；百川顺流，民安其居。
lin'zhi'ding 临之鼎：千岁庙堂，栋桡倾僵；天厌周德，失其宠光。
lin'zhi'zhen 临之震：折若蔽目，不见稚叔；三足孤乌，远离室家。
lin'zhi'gen 临之艮：望叔山北，陵隔我目；不见所得，使我忧惑。
lin'zhi'jian 临之渐：匏瓠之恩，一亩千室。万国都邑，北门有福。
lin'zhi'gui'mei 临之归妹：域域牧牧，忧祸相半；隔以岩山，室家分散。
lin'zhi'feng 临之丰：骐驎騄耳，游食萍草；逍遥石门。循山上下，不失其所。
lin'zhi'lv 临之旅：天所祚昌，文以为良；笃生武王，姬受其福。
lin'zhi'xun 临之巽：羊肠九萦，相推稍前；止须王孙，乃能上天。
lin'zhi'dui 临之兑：贫鬼守门，日破我盆；孤牝不驹，鸡不成雏。
lin'zhi'huan 临之涣：饱食从容，出门上堂；不失其常，家无凶殃。
lin'zhi'jie 临之节：阴淫不止，白马为汹，皋泽之子，就高而处。
lin'zhi'zhong'fu 临之中孚：执戈俱立，以备暴急；千人守门，因以益卑。终安何畏？
lin'zhi'xiao'guo 临之小过：夹河为婚，水长无船；遥心失望，不见欢君。
lin'zhi'ji'ji 临之既济：阴阳变化，各得其宜；上下顺通，奏为肤功。
lin'zhi'wei'ji 临之未济：任劣德薄，失其臣妾；田不见禽，犬无所齚。
guan'zhi'guan 观之观：历山之下，虞舜所处，躬耕致孝，名闻四海。为尧所荐，缵位天子。
guan'zhi'gan 观之乾：蜎飞蠕动，各有所配；欢悦相逢，咸得其处。
guan'zhi'kun 观之坤：继祀宗邑，追明成康；光照万国，享世久长。疾病不医，下即蒿庐。
guan'zhi'tun 观之屯：秋冬探巢，不得鹊雏；衘指北去，愧我少姬。
guan'zhi'meng 观之蒙：童妾独宿，长女未室；利无所得。
guan'zhi'xu 观之需：鸿波逆流，主人潜去，蒿蓬代柱，大屋颠仆。
guan'zhi'song 观之讼：日暗不明，谗夫在堂；左辟疾瘁，君失其光。
guan'zhi'shi 观之师：王孙季子，相与孝友。明允笃诚，升擢荐举；为国干辅。
guan'zhi'bi 观之比：麟趾龙身，日取三千；南上苍梧，与福为昏。道里夷易，安全无患。
guan'zhi'xiao'xu 观之小畜：三子成驹，破其坚车；轮载空舆，后时失期。
guan'zhi'lv 观之履：逐祸除患，道德神仙；遏恶万里，常欢以安。
guan'zhi'tai 观之泰：黄池之盟，吴晋争强；勾践为患，夷国不安。
guan'zhi'pi 观之否：青牛白咽，呼我俱田；历山之下，可以多耕。岁露时节，人民安宁。
guan'zhi'tong'ren 观之同人：有头无目，不见菽粟；消耗为疾，三年不复。
guan'zhi'da'you 观之大有：山没丘浮，陆为水鱼；燕雀无巢，民无室庐。
guan'zhi'qian 观之谦：高岗凤凰，朝阳梧桐；噰噰喈喈，菶菶萋萋。陈辞不多，以告孔嘉。
guan'zhi'yu 观之豫：鳏寡独宿，忧动胸臆；莫与宿食。
guan'zhi'sui 观之随：马踬破车，恶妇破家；青蝇污白，共子离居。
guan'zhi'gu 观之蛊：长女三嫁，进退不羞；逐狐作妖，行者离忧。
guan'zhi'lin 观之临：人无定法，缓除才出。地雄走归，阳不制阴；男失其家。
guan'zhi'ke'shi 观之噬嗑：茹芝饵黄，饮食玉英；与神流通，长无忧凶。
guan'zhi'ben 观之贲：东行无门，西出华山；道塞畏难，游子为患。
guan'zhi'bo 观之剥：寿如松乔，与日月俱；常安康乐，不罹祸忧。
guan'zhi'fu 观之复：探鷇得螽，所愿不喜；道宜小人，君子咎蹇。
guan'zhi'wu'wang 观之无妄：蜗螺生子，深目黑丑；虽饰相就，众人莫取。
guan'zhi'da'xu 观之大畜：喜怒不时，雪霜为灾；稼穑无功，后稷饥忧。
guan'zhi'yi 观之颐：乌升鹊举，照流东海。厖降庭坚，为陶叔后；封圻蓼六，履禄绥厚。
guan'zhi'da'guo 观之大过：黄离白日，照我四国，元首昭明，民赖其福。
guan'zhi'kan 观之坎：黍稷醇醲，敬奉山宗。神嗜饮食，甘雨嘉降；独蒙福力，时灾不至。
guan'zhi'li 观之离：福过我里，入门笑喜；与吾利市。
guan'zhi'xian 观之咸：昼卧里门，悚惕不安；目不得阂，鬼搔我足。
guan'zhi'heng 观之恒：春草荣华，长女宜夫；受福多年，世有封禄。
guan'zhi'dun 观之遯：雍门内崩，贼贤伤人；暴乱狂悖，简公失位。
guan'zhi'da'zhaung 观之大壮：心志无良，昌披妄行；触抵墙壁，不见户房。
guan'zhi'jin 观之晋：胶车木马，不利远贾；出门为患，安止得全。
guan'zhi'ming'yi 观之明夷：家在海隅，桡短流深；企立望宋，无木以趋。
guan'zhi'jia'ren 观之家人：冬叶枯槁，当风于道；蒙被尘埃，左右劳苦。
guan'zhi'kui 观之睽：过时不行，妄逐王公；老女失度，不安其居。
guan'zhi'jian 观之蹇：履泥污足，名困身辱；两仇相当，身为疾病。
guan'zhi'jie 观之解：精华堕落，形体丑恶；龉龃挫顿，枯槁腐蠹。
guan'zhi'sun 观之损：长生无极，子孙千亿；柏柱载青，坚固不倾。
guan'zhi'yi 观之益：去辛就蓼，毒愈酷毒；避穽入坑，忧患日生。
guan'zhi'kuai 观之夬：行尧钦德，养贤致福；众英积聚，国无寇贼。
guan'zhi'gou 观之姤：狗逐兔走，俱入谷口；与虎逢晤，迫不得去。
guan'zhi'cui 观之萃：望尚阿衡，太宰周公，藩屏汤武，立为侯王。
guan'zhi'sheng 观之升：清人高子，久屯野外；逍遥不归，思我慈母。
guan'zhi'kun 观之困：三虫作蛊，削迹无与；胜母盗泉，君不安处。
guan'zhi'jing 观之井：驴作龙身，进所无前；三日五夜，得其所钦。
guan'zhi'ge 观之革：黄里绿衣，君服不宜；淫湎毁常，失其宠光。
guan'zhi'ding 观之鼎：天所顾佑，祸灾不至。安吉不惧。
guan'zhi'zhen 观之震：盘纡九回，行道留难；止须子丘，乃睹所欢。
guan'zhi'gen 观之艮：暴虐失国，为下所逐；北奔阴月，王居旄头。
guan'zhi'jian 观之渐：衘騂从龙，至于华东；与离相逢，送致于邦。
guan'zhi'gui'mei 观之归妹：铜人铁距，雨露劳苦；终日卒岁，无有休息。
guan'zhi'feng 观之丰：大人失宜，盈满复亏；长冬之木，盛者灭衰。
guan'zhi'lv 观之旅：梅李冬实，国多盗贼；乱扰并作，王不能制。
guan'zhi'xun 观之巽：泽枯无鱼，山童无株；长女嫉妬，使身空虚。
guan'zhi'dui观之兑：天门东虚，既尽为灾；膉???黯苍，秦伯受殃。
guan'zhi'huan 观之涣：褰衣涉河，水深渍衣；赖幸舟子，济脱无他。
guan'zhi'jie 观之节：推车上山，高仰重难；终日至暮，惟见阜颠。
guan'zhi'zhong'fu 观之中孚：鼎易其耳，热不可举；大路壅塞，旅人心苦。
guan'zhi'xiao'guo 观之小过：四乱不安，东西为患；退身止足，无出邦域。乃得完全，赖其生福。
guan'zhi'ji'ji 观之既济：班马还师，以息劳罢；役夫嘉喜，入户见妻。
guan'zhi'wei'ji 观之未济：积德不怠，遇主逢时；载喜渭阳，身受荣光。
ke'shi'zhi'ke'shi 噬嗑之噬嗑：麒麟凤凰，善政德祥；阴阳和调，国无灾殃。
ke'shi'zhi'gan 噬嗑之乾：北风相牵，提笑语言；伯歌叔舞，宴乐以喜。
ke'shi'zhi'kun 噬嗑之坤：甲戊己庚，随时运行。不失常节，达性任情；各乐其类。
ke'shi'zhi'tun 噬嗑之屯：破亡之虚，神祇哀忧；进往无光，留止有庆。
ke'shi'zhi'meng 噬嗑之蒙：注斯膏泽，捍卫百毒；防以江南，虺不能螫。
ke'shi'zhi'xu 噬嗑之需：日月相望，光辉盛昌；三圣茂功，仁德大隆。
ke'shi'zhi'song 噬嗑之讼：大蛇巨鱼，战于国郊；上下隔塞，卫侯庐曹。
ke'shi'zhi'shi 噬嗑之师：龙入天关，经历九山。登高上下，道里险难；日晏不食，绝无甘酸。
ke'shi'zhi'bi 噬嗑之比：沙漠北塞，绝无水泉；君子征凶，役夫苦艰。
ke'shi'zhi'xiao'xu 噬嗑之小畜：关折门启，衿带解堕；福与善坐，忧不为祸。
ke'shi'zhi'lv 噬嗑之履：狼虎所嘷，患害必遭；不利有为，宜以遁逃。
ke'shi'zhi'tai 噬嗑之泰：金精耀怒，带剑过午。两虎相距，弓弩满野；虽忧无苦。
ke'shi'zhi'pi 噬嗑之否：朽根枯树，叶落花去；卒逢火焱，相随偃仆。
ke'shi'zhi'tong'ren 噬嗑之同人：入和出明，动作有光；转运休息，常乐永康。
ke'shi'zhi'da'you 噬嗑之大有：国多忌讳，大人恒畏；结口无患，可以长存。
ke'shi'zhi'qian 噬嗑之谦：天地淳厚，六合光明；阴阳顺序，以成厥功。
ke'shi'zhi'yu 噬嗑之豫：裸裎逐狐，为人观笑。牝鸡雄晨，主作乱妖。
ke'shi'zhi'sui 噬嗑之随：阴升阳伏，桀失其室；相喂不食。
ke'shi'zhi'gu 噬嗑之蛊：蜎飞蠢动，各有配偶；小大相保，咸得其所。
ke'shi'zhi'lin 噬嗑之临：鬼守我庐，欲呼伯去；曾孙寿考，司命不许。与生相保。
ke'shi'zhi'guan 噬嗑之观：祸走患伏，喜为我福；凶恶消亡，灾害不作。
ke'shi'zhi'ben 噬嗑之贲：智不别扬，张狂妄行；蹈渊仆颠，伤杀伯身。
ke'shi'zhi'bo 噬嗑之剥：凶忧灾殃，日益章明；祸不可休，三郤夷伤。
ke'shi'zhi'fu 噬嗑之复：长尾蜲蛇，画地为河；深不可涉，阻绝以无。惆然愤息。
ke'shi'zhi'wu'wang 噬嗑之无妄：爱我婴女，牵引不与；冀幸高贵，反得贱下。
ke'shi'zhi'da'xu 噬嗑之大畜：凫游江海，甘乐其饵；既不近人，虽惊不骇。
ke'shi'zhi'yi 噬嗑之颐：明灭光息，不能复食；精魄既丧，以夜为室。
ke'shi'zhi'da'guo 噬嗑之大过：奇适无偶，习靖独处；所愿不从，心思劳苦。
ke'shi'zhi'kan 噬嗑之坎：葛藟蒙棘，华不得实；谗佞乱政，使忠壅塞。
ke'shi'zhi'li 噬嗑之离：鹊笑鸠舞，来遗我酒；大喜在后，授吾龟纽。龙喜张口，起拜福祉。
ke'shi'zhi'xian 噬嗑之咸：摇尾逐灾，云沉孽除；洿泥生粱，下为田主。
ke'shi'zhi'heng 噬嗑之恒：白鹤???珠，夜食为明；膏润优渥，国岁年丰。
ke'shi'zhi'dun 噬嗑之遯：内执柔德，止讼以默；宗邑赖德，祸灾不作。
ke'shi'zhi'da'zhaung 噬嗑之大壮：犬吠惊骇，公拔戈起；玄冥厌火，消散瓦解。
ke'shi'zhi'jin 噬嗑之晋：公悦妪喜，孙子俱在；荣誉日登，福禄来处。
ke'shi'zhi'ming'yi 噬嗑之明夷：鸟鸣捕鷇，长欲飞去；循枝上下，适与风遇。颠陨树根，命不可救。
ke'shi'zhi'jia'ren 噬嗑之家人：析薪炽酒，使媒求妇；和合齐宋，姜子悦喜。
ke'shi'zhi'kui 噬嗑之睽：邻不可顾，而求玉女；身多疾癞，谁当媚者。
ke'shi'zhi'jian 噬嗑之蹇：远视无明，不知青黄；黈纩塞耳，使君暗聋。
ke'shi'zhi'jie 噬嗑之解：克身己整，逢禹巡狩；赐我玄圭，蒙受福祉。
ke'shi'zhi'sun 噬嗑之损：远望千里，不见黑子；离娄之明，无益于光。
ke'shi'zhi'yi 噬嗑之益：斧斤所砟，疮痏不息；针石不施，下即空室。
ke'shi'zhi'kuai 噬嗑之夬：齐侯少子，才略美好；求我长女，贱薄不与。反得丑陋，后乃大悔。
ke'shi'zhi'gou 噬嗑之姤：失俪后旅，天门地户；不知所在，安止无咎。
ke'shi'zhi'cui 噬嗑之萃：乌孙氏女，深目黑丑；嗜欲不同，过时无偶。
ke'shi'zhi'sheng 噬嗑之升：叔驾纯骝，南至东莱；求索驹马，道悦中止。
ke'shi'zhi'kun 噬嗑之困：二女宝珠，误郑大夫；君父无礼，自为作笑。
ke'shi'zhi'jing 噬嗑之井：阳城太室，神明所息；仁智之居，独无兵革。
ke'shi'zhi'ge 噬嗑之革：大蛇为殃，使道不通；岁露尠少，年谷败伤。
ke'shi'zhi'ding 噬嗑之鼎：三足孤乌，灵明为御；司过罚恶，自残其家。毁败为忧。
ke'shi'zhi'zhen 噬嗑之震：车虽驾，两靷绝；马欲步，双轮脱。行不至，道遇害。
ke'shi'zhi'gen 噬嗑之艮：郁怏不明，为阴所伤；众雾集聚，共夺日光。
ke'shi'zhi'jian 噬嗑之渐：鸋鴂鸱鴞，治成御灾；周公勤劳，绥德安家。
ke'shi'zhi'gui'mei 噬嗑之归妹：名成德就，项领不试；景公耄老，尼父逝去。
ke'shi'zhi'feng 噬嗑之丰：一夫两心，岐刺不深；所为无功，求事不成。
ke'shi'zhi'lv 噬嗑之旅：羿张乌号，彀射天狼；赵国雄勇，败于荥阳。
ke'shi'zhi'xun 噬嗑之巽：东家杀牛，污臭腥臊；神背西顾，命绝衰周。
ke'shi'zhi'dui 噬嗑之兑：火起吾后，喜炙我鹿；苍龙???水，泉噀柱屋。虽忧无咎。
ke'shi'zhi'huan 噬嗑之涣：桃雀窃脂，巢于小枝；摇动不安，为风所吹。寒心栗栗，常忧不殆。
ke'shi'zhi'jie 噬嗑之节：徙足去域，飞入东国；有所畏避，深藏隐匿。
ke'shi'zhi'zhong'fu 噬嗑之中孚：琼英朱草，仁政得道；凫鷖在渚，福禄来下。
ke'shi'zhi'xiao'guo 噬嗑之小过：陈蔡之危，从者饥罢；明德上通，忧不为凶。
ke'shi'zhi'ji'ji 噬嗑之既济：春桃生花，季女宜家；受福多年，男为封君。
ke'shi'zhi'wei'ji 噬嗑之未济：径邪贼田，政恶伤民；夫妇呪诅，太上覆颠。
ben'zhi'ben 贲之贲：政不暴虐，凤凰来舍；四时顺节，民安其居。
ben'zhi'gan 贲之乾：八口九头，长舌破家；帝辛沉湎，商灭其墟。
ben'zhi'kun 贲之坤：鬼守我门，呼伯入山；去其室家，舍其兆墓。
ben'zhi'tun 贲之屯：日出阜东，山蔽其明；章甫荐屦，箕子???狂。
ben'zhi'meng 贲之蒙：戴盆望天，不见星辰；顾小失大，福逃墙外。
ben'zhi'xu 贲之需：两轮并转，南上大阪；四马共辕，无有重难。与语笑言。
ben'zhi'song 贲之讼：羊惊狼虎，悚耳群聚；行旅稽难，留连愁苦。
ben'zhi'shi 贲之师：楩生荆山，命制输班。袍衣剥脱，夏热冬寒。立饿枯槁，众人莫怜。
ben'zhi'bi 贲之比：鸟飞无翼，兔走折足。不常其德，自为羞辱。
ben'zhi'xiao'xu 贲之小畜：条风制气，万物生出。明庶长养，花叶茂荣。
tai'zhi'jie 贲之履：坤厚地德，庶物蕃息；平康正直，以绥大福。
ben'zhi'tai 贲之泰：昴毕附耳，将军求怒。径路隔塞，燕雀惊骇。
ben'zhi'pi 贲之否：东风启户，黔啄翻舞；各乐其类，咸得生处。
ben'zhi'tong'ren 贲之同人：两足四翼，飞入家国；宁我伯姊，与母相得。
ben'zhi'da'you 贲之大有：岁暮花落，阳入阴室；万物伏匿，藏不可得。
ben'zhi'qian 贲之谦：释然远咎，避患害早；田获三狐，以贝为宝。
ben'zhi'yu 贲之豫：鹊延却缩，不见头目；日以困急，不能自复。
ben'zhi'sui 贲之随：秋隼冬翔，数被严霜；鸡犬夜鸣，家扰不宁。
ben'zhi'gu 贲之蛊：班马还师，以息劳罢。役夫嘉喜，入户见妻。
ben'zhi'lin 贲之临：老杨日衰，条多枯枝。爵级不进，逐下摧隤。
ben'zhi'guan 贲之观：顺风吹火，牵骑骥尾。易为功力，因惧受福。
ben'zhi'ke'shi 贲之噬嗑：六人俱行，各遗其囊。黄鹤失珠，无以为明。
ben'zhi'bo 贲之剥：依叔墙隅，志下劳苦。楚相辰食，韩子低头。
ben'zhi'fu 贲之复：三牛生狗，以戌为母。荆夷上侵，姬伯出走。
ben'zhi'wu'wang 贲之无妄：鹤盗我珠，逃于东都。鹄怒追求，郭氏之墟。不见踪迹，反为患灾。
ben'zhi'da'xu 贲之大畜：升舆中退，举事不遂。哺麋毁齿，失其道理。
ben'zhi'yi 贲之颐：鸿鹄高飞，鸣求其雌。雌来在户，雄哺嘻嘻。甚独劳苦，炰鳖脍鲤。
ben'zhi'da'guo 贲之大过：褰衣涉河，水深渍衣。幸赖舟子，济脱无他。
ben'zhi'kan 贲之坎：虎啮龙指，太山之崖。天命不佑，不见其雌。
ben'zhi'li 贲之离：明不处暗，智不履危。终日卒岁，乐以笑歌。
ben'zhi'xian 贲之咸：三足俱行，倾危善僵。六指不使，慁累弟兄。树柱阂车，失其正当。
ben'zhi'heng 贲之恒：舍车而徒，亡其驳牛。虽丧白头，酒以疗忧。
ben'zhi'dun 贲之遯：析薪炽酒，使媒求妇。和合齐宋，姜子悦喜。
ben'zhi'da'zhaung 贲之大壮：夜视无明，不利贾商。子反笑欢，与市为仇。
ben'zhi'jin 贲之晋：徒行离车，不冒泥涂。利以休居。
ben'zhi'ming'yi 贲之明夷：作室山根，人以为安。一昔崩颠，破我壶飱。
ben'zhi'jia'ren 贲之家人：山东山西，各自言安。虽相登望，意未同堂。
ben'zhi'kui 贲之睽：君子在朝，凶言去消。惊骇逐狼，不见英雄。
ben'zhi'jian 贲之蹇：??????坟坟，火烧山根。不润我邻，独不蒙恩。
ben'zhi'jie 贲之解：南山之蹊，真人所在。德配唐虞，天命为子。保佑歆享，身受大庆。
ben'zhi'sun 贲之损：龙虵所聚，大水来处。泱泱濡濡，濙濙礚礚。使我无赖。
ben'zhi'yi 贲之益：旃裘苫盖，慕德献服。边鄙不耸，以安王国。
ben'zhi'kuai 贲之夬：光体春成，陈仓鸡鸣。阳明失道，不能自守。消亡为咎。
ben'zhi'gou 贲之姤：下泉苞稂，十年无王。荀伯遇时，忧念周京。
ben'zhi'cui 贲之萃：仁德不暴，五精就舍。四牧允厘，民安其居。
ben'zhi'sheng 贲之升：随和重宝，众多贪有。相如睨柱，赵王危殆。
ben'zhi'kun 贲之困：凤生五雏，长于南郭。君子康宁，悦乐身荣。
ben'zhi'jing 贲之井：二人为侣，俱归北海。入门上堂，拜谒王母。劳赐我酒，女功悦喜。
ben'zhi'ge 贲之革：逐忧去殃，洿泥生粱，下田为王。
ben'zhi'ding 贲之鼎：东门之坛，茹藘在坂。礼义不行，与我心反。
ben'zhi'zhen 贲之震：凫遇稻庐，甘乐趋鰌。虽驱不去。
ben'zhi'gen 贲之艮：清人高子，久屯外野。逍遥不归，思我君母。公子奉请，王孙嘉许。
ben'zhi'jian 贲之渐：谗人所言，语不成全。虎狼之患，不为我残。
ben'zhi'gui'mei 贲之归妹：张罗捕鸠，鸟丽其灾。雌雄俱得，为罔所贼。
ben'zhi'feng 贲之丰：安仁尚德，东邻慕义，来安吾国。
ben'zhi'lv 贲之旅：猾丑如诚，前后相违。言如鳖咳，语不可知。
ben'zhi'xun 贲之巽：怀璧越乡，不可远行。蔡侯两裘，久苦流离。
ben'zhi'dui 贲之兑：伯氏归国，多所恨惑。车倾盖亡，身常惊惶。乃得其愿，雌雄相从。
ben'zhi'huan 贲之涣：火石相得，乾无润泽。利少囊缩，秪益促迫。
ben'zhi'jie 贲之节：君知圣哲，鸣呼其友。镇德之徒，可以礼仕。
ben'zhi'zhong'fu 贲之中孚：骑豚逐羊，不见所望。经涉虎庐，亡羝失羊。
ben'zhi'xiao'guo 贲之小过：玄黄瘣隤，行者劳罢。役夫憔悴，处子畏哀。
ben'zhi'ji'ji 贲之既济：右手掩目，不见长叔。失其所得，悔吝相仍。
ben'zhi'wei'ji 贲之未济：免冠进贤，步出朝门。仪体不正，贼孽为患。
bo'zhi'bo 剥之剥：行触大忌，与司命牾。执囚束缚，拘制于吏。幽人有喜。
bo'zhi'gan 剥之乾：穿胸狗邦，僵离旁舂。天地易纪，日月更始。
bo'zhi'kun 剥之坤：从风纵火，荻芝俱死。三害集房，十子中伤。
bo'zhi'tun 剥之屯：北山有枣，橘柚于聚。荷囊载香，盈我筐筥。
bo'zhi'meng 剥之蒙：赍贝赎狸，不听我辞。系于虎须，牵不得来。
bo'zhi'xu 剥之需：上下惟邪，戾其元夫。欢心隔塞，君子离居。
bo'zhi'song 剥之讼：二人辇车，徙去其家。井沸釜鸣，不可安居。
bo'zhi'shi 剥之师：蹇驴不才，俊骥失时。罢于沙丘，筋力劳尽。
bo'zhi'bi 剥之比：明伤之初，为穆出交，以谗复归。名曰竖牛，剥乱叔孙，喂于空丘。
bo'zhi'xiao'xu 剥之小畜：天火大起，飞鸟惊骇。作事不时，自为身咎。
bo'zhi'lv 剥之履：土与山连，共保岁寒。终无灾患，万世长安。
bo'zhi'tai 剥之泰：日出阜东，山蔽其明。章甫荐屦，箕子佯狂。
bo'zhi'pi 剥之否：龙马上山，绝无水泉。喉燋唇乾，口不能言。
bo'zhi'tong'ren 剥之同人：雄处弱水，雌在海滨。别将持食，悲哀于心。
bo'zhi'da'you 剥之大有：庭燎夜明，追嗣日光。阳软不制，阴雄坐戾。
bo'zhi'qian 剥之谦：三妇同夫，忽不相思。志恒悲愁，颜色不怡。
bo'zhi'yu 剥之豫：鹤盗我珠，逃于东都。鹄怒追求，郭氏之墟。不见武迹，反为患灾。
bo'zhi'sui 剥之随：獮猴冠带，盗载非位。众犬共吠，麇走蹶足。
bo'zhi'gu 剥之蛊：黍稷禾稻，垂亩方好。中旱不雨，伤风病熇。
bo'zhi'lin 剥之临：雄圣伏名，人匿麟远。走凤飞北，乱祸未息。
bo'zhi'guan 剥之观：王母多福，天禄所伏。居之宠光，君子有福。
bo'zhi'ke'shi 剥之噬嗑：班马还师，以息劳疲。役夫忻喜，入户见妻。
bo'zhi'ben 剥之贲：蹇裳涉河，流深渍衣。赖幸舟子，济脱无他。
bo'zhi'fu 剥之复：被服文德，升入大麓。四门雍肃，登受大福。
bo'zhi'wu'wang 剥之无妄：东邻嫁女，为王妃后。庄公筑馆，以尊王母。归于京师，季姜悦喜。
bo'zhi'da'xu 剥之大畜：百足俱行，相辅为强。三圣翼事，王室宠光。
bo'zhi'yi 剥之颐：危坐至暮，请求不得。膏泽不降，政戾民忒。
bo'zhi'da'guo 剥之大过：百川朝海，流行不止。路虽辽远，无不到者。
bo'zhi'kan 剥之坎：乘骝驾骊，东至于齐。遭遇仁友，送我以资，厚得利归。
bo'zhi'li 剥之离：礼坏乐崩，成子傲慢。欲求致理，力疲心烂。阴阳不调，成子骄傲，为简生殃。
bo'zhi'xian 剥之咸：三人辇车，乘入虎家。王母贪叨，盗我犁牛。
bo'zhi'heng 剥之恒：羊头兔足，少肉不饱。漏囊败粟，利无所得。
bo'zhi'dun 剥之遯：新田宜粟，上农得谷。君子惟好，以纡百福。
bo'zhi'da'zhaung 剥之大壮：夷羿所射，发辄有获。双凫俱得，利以伐国。
bo'zhi'jin 剥之晋：凫舞鼓翼，嘉乐尧德。虞夏美功，要荒宾服。
bo'zhi'ming'yi 剥之明夷：登丘上山，对酒道观。终年卒岁，优福无患。
bo'zhi'jia'ren 剥之家人：岁暮花落，阳入阴室。万物伏匿，藏不可得。
bo'zhi'kui 剥之睽：螟?为贼，害我禾谷。箪瓶空虚，饥无所食。
bo'zhi'jian 剥之蹇：阳虎胁主，使得不通。火离为殃，年谷病伤。
bo'zhi'jie 剥之解：四马共辕，东上泰山。騂骧同力，无有重难。与君笑言。
bo'zhi'sun 剥之损：牧羊稻园，闻虎喧嚾。惧畏悚息，终无祸患。
bo'zhi'yi 剥之益：扬花不时，冬实生危，忧多横贼。生不能服，昆仑之玉，所求必得。
bo'zhi'kuai 剥之夬：高阜所在，阴气不临。洪水不处，为家利宝。
bo'zhi'gou 剥之姤：释然远咎，辟患害早。田获三狐，以贝为宝。君子所在，安宁不殆。
bo'zhi'cui 剥之萃：两目不明，日夺无光。胫足跛曳，不可以行，顿于丘旁。亡妾莫逐，嵬然独宿。
bo'zhi'sheng 剥之升：鸿飞循陆，公出不复。伯氏客宿。
bo'zhi'kun 剥之困：桑芳将落，陨其黄叶。失势倾侧，如无所得。
bo'zhi'jing 剥之井：载船渡海，虽深难咎。孙子俱在，不失其所。
bo'zhi'ge 剥之革：鹄求鱼食，道遇射弋。缯加我颈，缴缚羽翼。欲飞不能，为羿所得。
bo'zhi'ding 剥之鼎：泥面乱头，忍耻少羞。日以削消，凶其自搯。
bo'zhi'zhen 剥之震：佩玉累蕊，无以系之。孤悲独处，愁哀相忧。
bo'zhi'gen 剥之艮：巨虵大鰌，战于国郊。上下隔塞，逐君走逃。
bo'zhi'jian 剥之渐：已动死连。商子扬沙，石流狐狢。扰军鼓振，吏士恐落。
bo'zhi'gui'mei 剥之归妹：二人俱行，别离特食。一身五心，乱无所得。
bo'zhi'feng 剥之丰：三圣相辅，鸟兽喜舞。安乐富有，三人偕偶。
bo'zhi'lv 剥之旅：三奇六耦，相随俱市。王孙善贾，先得利宝。居止不安，洪水为咎。
bo'zhi'xun 剥之巽：三人俱行，二人言北。伯仲欲南，少叔不得。中路分争，道鬭相贼。
bo'zhi'dui 剥之兑：播天舞，光地乳。神所守，乐无咎。言不信误。
bo'zhi'huan 剥之涣：坐争立讼，纷纷匆匆。卒成祸乱，灾及家公。
bo'zhi'jie 节：虵行蜿蜒，不能上阪。履节安居，可以无忧。
bo'zhi'zhong'fu 剥之剥之中孚：郤大墙坏，蠹众木折。狼虎为政，天降罪伐。
bo'zhi'xiao'guo 剥之小过：阳不违德，高山多泽。颜子逐兔，未有所得。
bo'zhi'ji'ji 剥之既济：心多畏恶，时愁自惧。虽有小咎，终无大悔。
bo'zhi'wei'ji 剥之未济：众神集聚，相与议语。南国虐乱，百姓愁苦。兴师征伐，更立贤主。
fu'zhi'fu 复之复：周师伐纣，克于牧野。甲子平旦，天下悦喜。
fu'zhi'gan 复之乾：任重负力，东征不伏。陷泥履涂，雄师败覆。
fu'zhi'kun 复之坤：义不胜情，以欲自营。觊利危宠，折角摧颈。
fu'zhi'tun 复之屯：悬狟素飡，食非其任。失舆剥庐，休坐徙居，室家何忧。
fu'zhi'meng 复之蒙：鹞鸱娶妇，深目窈身。折腰不媚，与伯相背。
fu'zhi'xu 复之需：东风解冻，河川流通。西门子产，升擢有功。
fu'zhi'song 复之讼：三足俱行，倾危善僵。六指不便，恩累弟兄。树柱关中，失其正当。
fu'zhi'shi 复之师：京庾积仓，黍稷以兴。已极行疾，至以餍饱。
fu'zhi'bi 复之比：南山之迹，真人所游。德配唐虞，天命为子。保佑歆享，身受大庆。
fu'zhi'xiao'xu 复之小畜：车驰人趍，卷甲相仇。齐鲁寇战，败于犬丘。
fu'zhi'lv 复之履：十五许室，柔顺有德。霜降既嫁，文以为合。先王日至，不利出域。
fu'zhi'tai 复之泰：任力劣薄，远托邦国。转车不强，为痈所伤。
fu'zhi'pi 复之否：千岁旧室，将有困急。荷粮负囊，出门直北。
fu'zhi'tong'ren 复之同人：恶灾殆盈，日益彰明。祸不可救，三郤夷伤。
fu'zhi'da'you 复之大有：冠危戴患，身惊不安。与福驰逐，凶来入门。
fu'zhi'qian 复之谦：虎狼并处，不可以仕。忠谋转政，祸必及己。退隐深山，身乃不殆。
fu'zhi'yu 复之豫：卵与石鬭，麋碎无处。挈瓶之使，不为忧惧。
fu'zhi'sui 复之随：五心六意，岐道多怪。非君本志，生我恨悔。
fu'zhi'gu 复之蛊：雨雪载涂，东行破车。旅人无家，利益咨嗟。
fu'zhi'lin 复之临：尚刑怀义，月出平地。国乱天常，咎徵灭亡。
fu'zhi'guan 复之观：东行破车，步入危家。衡门穿射，无以为主。卖袍续食，糟糠不饱。
fu'zhi'ke'shi 复之噬嗑：逐禽出门，并失玉丸。往来井上，破甑缺盆。
fu'zhi'ben 复之贲：孟春醴酒，使君寿考。南山多福，宜行贾市。稻梁雌雉，所至利喜。
fu'zhi'bo 复之剥：持刃操肉，对酒不食。夫亡从军，少子入狱，抱膝独宿。
fu'zhi'wu'wang 复之无妄：踦牛伤暑，不能成亩。草莱不垦，年岁无有。
fu'zhi'da'xu 复之大畜：南邦大国，鬼魅满室。欢声相逐，为我行贼。
fu'zhi'yi 复之颐：噂噂所言，莫如我恒。欢乐坚固，可以长安。
fu'zhi'da'guo 复之大过：尧舜禹汤，四圣敦仁。允施德音，民安无穷。旅人相望，未同朝卿。
fu'zhi'kan 复之坎：桎梏拘获，身入牢狱。髡刑受法，终不得释。耳闭道塞，求事不得。
fu'zhi'li 复之离：桀跖并处，民困愁苦。行旅迟迟，留连齐鲁。
fu'zhi'xian 复之咸：求鸡获雏，买鳖失鱼。出入钧敌，利得无饶。齐姜宋子，婚姻孔嘉。
fu'zhi'heng 复之恒：雨师驾驷，风伯吹云。秦楚争强，施不得行。
fu'zhi'dun 复之遯：仲冬无秋，鸟鹊饥忧。困于米食，数惊鸇雕。
fu'zhi'da'zhaung 复之大壮：三羝上山，俱至阴安。遂到南阳，见其芝香。两崖相望，未同枕床。
fu'zhi'jin 复之晋：飞至日南，还归辽东。雌雄相从，和鸣雍雍。解我迥春。
fu'zhi'ming'yi 复之明夷：尧饮舜舞，禹拜上酒。礼乐所丰，可以安处。保我淑女。
fu'zhi'jia'ren 复之家人：太乙置酒，乐正起舞。万福攸同，可以安处，绥我齯齿。
fu'zhi'kui 复之睽：白马騧骝，生乳不休。富我商人，得利饶优。
fu'zhi'jian 复之蹇：宛马疾步，盲师坐御。目不见路，中止不到。
fu'zhi'jie 复之解：春桃萌生，万物华荣。邦君所居，国乐无忧。
fu'zhi'sun 复之损：把珠入口，蓄为玉宝。得吾所有，欣然嘉喜。
fu'zhi'yi 复之益：襦烧袴燔，裸剥饥寒，病疟冻孪。
fu'zhi'kuai 复之夬：水沫沉浮，沮湿不居，为心疾忧。
fu'zhi'gou 复之姤：行如桀纣，虽祷不祥。命衰绝周，文王乏祀。
fu'zhi'cui 复之萃：蜱蜉戴盆，不能上山。脚推跛蹶，顿伤其颜。
fu'zhi'sheng 复之升：长子入狱，妇馈母哭。霜降愈甚，乡晦伏法。
fu'zhi'kun 复之困：求犬得兔，请新遇故。虽不当路，逾吾旧舍。
fu'zhi'jing 复之井：鸟鸣葭端，一呼三颠。摇动东西，危而不安。灵祝祷祉，疾病无患。
fu'zhi'ge 复之革：天厌禹德，命兴汤国。祓社衅鼓，以除民疾。
fu'zhi'ding 复之鼎：阴雾作匿，不见白日。邪径迷道，使君乱惑。
fu'zhi'zhen 复之震：猿堕高木，不踒手足。握珠怀玉，还归我室。
fu'zhi'gen 复之艮：三骊负衡，南取芝香。秋兰芬馥，盛满匣匮。利我少姜。
fu'zhi'jian 复之渐：春生夏乳，羽毛成就，举不失宜，君臣相好。盗走奔北，终无有晦。
fu'zhi'gui'mei 复之归妹：东行破车，远反室家。天命讫终，无所祷凶。
fu'zhi'feng 复之丰：九雁列陈，雌独不群。为罾所牵，死于庖人。
fu'zhi'lv 复之旅：二人辇车，徙去其家。井沸釜鸣，不可以居。
fu'zhi'xun 复之巽：闭塞复通，与善相逢。甘棠之人，解我忧凶。
fu'zhi'dui 复之兑：赋敛重数，政为民贼。杼轴空虚，去其家室。
fu'zhi'huan 复之涣：怒非其怨，贪垢腐鼠。而呼鹊鸱，自分失饵。致被殃患。
fu'zhi'jie 复之节：簪跌带长，幽思穷苦。瘠貌小瘦，以病疾降。
fu'zhi'zhong'fu 复之中孚：三人俱行，各别采桑。蕴其筐莒，留我嘉旅。得归无咎，四月来处。
fu'zhi'xiao'guo 复之小过：逐鸠南飞，与喜相随。并获鹿子，多得利归。虽忧不危。
fu'zhi'ji'ji 复之既济：驱羊南行，与祸相逢。狼惊吾马，虎盗我子。悲恨自咎。
fu'zhi'wei'ji 复之未济：东邻西国，福喜同乐。出得隋珠，留获和玉。俱利有喜。
wu'wang'zhi'wu'wang 无妄之无妄：夏台羑里，汤文厄处。皋陶听理，岐人悦喜。西望华夏，东归无咎。
wu'wang'zhi'gan 无妄之乾：儋耳穿胸，僵离旁舂。天地易纪，日月更始。蝮螫我手，痛为吾毒。
wu'wang'zhi'kun 无妄之坤：慈母之恩，长大无孙。消息襁褓，害不入门。
wu'wang'zhi'tun 无妄之屯：伪言妄语，传相诖误。道左失迹，不知乡处。
wu'wang'zhi'meng 无妄之蒙：郁怏不明，阴积无光。日在北陆，万物雕藏。
wu'wang'zhi'xu 无妄之需：王母多福，天禄所伏。居之宠光，君子有昌。
wu'wang'zhi'song 无妄之讼：不耕而获，家食不给。中女无良，长子徒足。踈齿善市，商人有息。
wu'wang'zhi'shi 无妄之师：火起上门，不为我残。跳脱东西，独得生完。不利出邻，病疾忧患。
wu'wang'zhi'bi 无妄之比：持刀操肉，对酒不食。夫亡从军，长子入狱。抱膝独宿。
wu'wang'zhi'xiao'xu 无妄之小畜：鰌鰕去海，游于枯里。街巷迫狭，不得自在。南北四极，渴馁成疾。
wu'wang'zhi'lv 无妄之履：哑哑笑喜，与欢饮酒。长乐行觞，千秋起舞。拜受大福。
wu'wang'zhi'tai 无妄之泰：登高上山，宾于四门。吾士得欢，福为我根。
wu'wang'zhi'pi 无妄之否：天厌周德，命我南国。以礼静民，兵革休息。
wu'wang'zhi'tong'ren 无妄之同人：壅遏堤防，水不得行。火光盛阳，阴霓伏匿。走归其乡。
wu'wang'zhi'da'you 无妄之大有：海河都市，国之奥府。商人受福，少子玉食。
wu'wang'zhi'qian 无妄之谦：东行避兵，南去不祥。西逐凶恶，北迎福生。与喜相逢。
wu'wang'zhi'yu 无妄之豫：东家中女，嫫母?丑。三十无室，媒伯劳苦。
wu'wang'zhi'sui 无妄之随：破亡之国，天所不福。难以止息。
wu'wang'zhi'gu 无妄之蛊：骖驾蹇驴，日暮失时。居者无忧，保我乐娱。
wu'wang'zhi'lin 无妄之临：蝃蝀充侧，佞幸倾惑。女谒横行，正道壅塞。
wu'wang'zhi'guan 无妄之观：三羖五牂，相随俱行。迷入空泽，循谷直北。经涉六驳，为所伤贼。
wu'wang'zhi'ke'shi 无妄之噬嗑：戴喜抱子，与利为友。天之所命，不忧危殆。荀伯劳苦，未来王母。
wu'wang'zhi'ben 无妄之贲：织缕未就，胜折无后。女工多能，乱我政事。
wu'wang'zhi'bo 无妄之剥：行露之讼，贞女不行。君子无食，使道壅塞。
wu'wang'zhi'fu 无妄之复：羿张乌号，彀射天狼。钟鼓不鸣，将军振旅。赵国雄勇。鬭死荥阳。
wu'wang'zhi'da'xu 无妄之大畜：延颈望酒，不入我口。商人劳苦，利得无有。夏台羑里，虽危复喜。
wu'wang'zhi'yi 无妄之颐：冠带南游，与喜相期。邀于嘉国，拜为逢时。
wu'wang'zhi'da'guo 无妄之大过：东西触垣，不利出门。鱼藏深水，无以乐宾。爵级摧颓，光威减衰。
wu'wang'zhi'kan 无妄之坎：两母十子，转息无已。五乳百雏，騂驳骊驹。
wu'wang'zhi'li 无妄之离：重黎祖后，司马太史。陆氏之灾，雕害悲苦。
wu'wang'zhi'xian 无妄之咸：内执柔德，止讼以默。宗邑赖福，祸灾不作。
wu'wang'zhi'heng 无妄之恒：采唐沫乡，要期桑中。失信不会，忧思约带。
wu'wang'zhi'dun 无妄之遯：宫成立政，衣就缺袂。恭谦为卫，终无祸尤。
wu'wang'zhi'da'zhaung 无妄之大壮：麒麟凤凰，子孙盛昌。少齐在门，利以合婚。招衣弹冠，贵人所欢。
wu'wang'zhi'jin 无妄之晋：乱危之国，不可涉域。机发身顿，遂至僵覆。
wu'wang'zhi'ming'yi 无妄之明夷：千雀万鸠，与鹞为仇。威挈不敌，虽众无益。为鹰所击。
wu'wang'zhi'jia'ren 无妄之家人：众神集聚，相与议语；南国虐乱，百姓愁苦。兴师征讨，更立圣主。
wu'wang'zhi'kui 无妄之睽：颜渊闵骞，以礼自闲。君子所居，祸灾不存。
wu'wang'zhi'jian 无妄之蹇：三桓子孙，世秉国权。爵世上卿，富于周公。
wu'wang'zhi'jie 无妄之解：鹤鸣九皋，处子失时。载土贩盐，难为功巧。
wu'wang'zhi'sun 无妄之损：方轴圆轮，东行不前。组囊以锥，失其事便。还师振旅，兵革休止。
wu'wang'zhi'yi 无妄之益：鱼扰水浊，桀乱我国。驾龙出游，东之乐邑。天赐我禄，与生为福。
wu'wang'zhi'kuai 无妄之夬：白虎黑狼，伏司亦长。遮遏牛羊，病我商人。
wu'wang'zhi'gou 无妄之姤：履危不安，趺顿我颜，伤踵为癞。
wu'wang'zhi'cui 无妄之萃：三人辇车，乘入旁家。王母贪叨，盗我资财。亡失犁牛。
wu'wang'zhi'sheng 无妄之升：三雁南飞，俱就井地。鰕鰌饶有，利得过倍。
wu'wang'zhi'kun 无妄之困：鹰栖茂树，猴雀往来。一击获两，伏不枝梧。
wu'wang'zhi'jing 无妄之井：尧舜钦明，禹稷股肱。伊尹往来，进礼登堂。显德之徒，可以辅王。
wu'wang'zhi'ge 无妄之革：枯旱三年，草叶不生。粢盛空乏，无以供灵。
wu'wang'zhi'ding 无妄之鼎：口方缓唇，为和枢门。解释钩带，商旅以欢。
wu'wang'zhi'zhen 无妄之震：凫鷖池水，高陆为海。江河横流，鱼鳖成市。千里无墙，鸳凤游行。
wu'wang'zhi'gen 无妄之艮：烹鱼失刀，驾马车亡。铅刀不及，鲂鲤腥臊。
wu'wang'zhi'jian 无妄之渐：戎狄蹲踞，无礼贪叨。非吾族类，君子攸去。
wu'wang'zhi'gui'mei 无妄之归妺：渡河逾水，濡洿其尾。不为祸忧。捕鱼遇蟹，利得无几。
wu'wang'zhi'feng 无妄之丰：河水小鱼，不宜劳烦。苛政苦民，君受其患。
wu'wang'zhi'lv 无妄之旅：偃武修文，兵革休安。清人逍遥，未归空闲。
wu'wang'zhi'xun 无妄之巽：九疑郁林，沮湿不中。鸾鸟所去，君子不安。
wu'wang'zhi'dui 无妄之兑：持猬逢虎，患厌不起。遂至欢国，与福笑语，君王乐喜。
wu'wang'zhi'huan 无妄之涣：狗生龙马，公劳妪苦。家无善驹，折悔为吝。
wu'wang'zhi'jie 无妄之节：婴孩求乳，慈母归子。黄麑悦喜，得其甘饵。
wu'wang'zhi'zhong'fu 无妄之中孚：有两赤鹞，从五隼噪。操矢无括，趣释尔财。扶伏听命，不敢动摇。
wu'wang'zhi'xiao'guo 无妄之小过：伊尹智士，去桀耕野。执顺以强，文和无咎。
wu'wang'zhi'ji'ji 无妄之既济：逐鹿西山，利入我门。阴阳和调，国无灾殃。长子东游，须其三仇。
wu'wang'zhi'wei'ji 无妄之未济：龙兴之德，周武受福。长女宜家，与君相保。长股远行，狸且善藏。
da'xu'zhi'da'xu 大畜之大畜：朝鲜之地，箕伯所保。宜人宜家，业处子孙，求事大喜。
da'xu'zhi'gan 大畜之乾：金柱铁关，坚固卫灾。君子居之，安无忧危。
da'xu'zhi'kun 大畜之坤：转祸为福，喜来入屋。春成夏囤，可以饮食。保全家室。
da'xu'zhi'tun 大畜之屯：水暴横行，缘屋坏墙。泱泱溢溢，市师惊惶。居止不殆，与母相保。
da'xu'zhi'meng 大畜之蒙：虎豹熊罴，游戏山隅。得其所欲，君子无忧。旅人失利，市空无人。
da'xu'zhi'xu 大畜之需：躬体履仁，尚德止讼。宗邑以安，三百无患。
da'xu'zhi'song 大畜之讼：江淮易服，玄黄朱饰。灵公夏徵，哀相无极。高位崩颠，失其宠室。
meng'zhi'ming'yi 大畜之师：不虞之患，祸至无门。奄忽暴卒，痛伤我心。
da'xu'zhi'bi 大畜之比：三涂五岳，去危入室。凶祸不作，桀盗尧服。失其宠福，贵人有疾。
da'xu'zhi'xiao'xu 大畜之小畜：配合相迎，利心四乡。昏以为期，明星熠熠。欣喜君奭，所言得当。
da'xu'zhi'lv 大畜之履：三手六身，莫适所闲。更相摇动，失事便安。箕子佯狂，国乃不昌。
da'xu'zhi'tai 大畜之泰：虎卧山隅，鹿过后朐。弓矢设张，会为功曹。伏不敢起，遂全其躯，得我美草。
da'xu'zhi'pi 大畜之否：麟凤执获，阴雄失职。自卫反鲁，猥昧不起。禄福讫已。
da'xu'zhi'tong'ren 大畜之同人：栾子作殃，伯氏诛伤。州犂奔楚，失其宠光。
da'xu'zhi'da'you 大畜之大有：黄帝出游，驾龙骑马。东至太山，南过齐鲁。王良御左，文武何咎？不利市贾。
da'xu'zhi'qian 大畜之谦：齐鲁争言，战于龙门。遘怨致祸，三世不安。
da'xu'zhi'yu 大畜之豫：道礼和德，仁不相贼。君子往之，乐有其利。
da'xu'zhi'sui 大畜之随：妪妬公姥，毁益乱赖。使我家愦，利得不遂。
da'xu'zhi'gu 大畜之蛊：一巢九子，同公共母。柔顺利贞，出入不殆。福禄所在。
da'xu'zhi'lin 大畜之临：崔嵬北岳，天神贵客。温仁正直，主布恩德。闵哀不已，蒙受大福。
da'xu'zhi'guan 大畜之观：三雎逐蝇，陷堕釜中。灌沸弇殪，与母长决。
da'xu'zhi'ke'shi 大畜之噬嗑：东山西陵，高峻难升。灭夷掘垒，使道不通。商旅无功，复反其邦。
da'xu'zhi'ben 大畜之贲：常得自如，不逢祸灾。福禄自来。
shi'zhi'jing 大畜之剥：范子妙材，戮辱伤肤。然后相国，封为应侯。
da'xu'zhi'fu 大畜之复：狼虎结集，相聚为保。伺啮牛羊，道绝不通。病我商人。
da'xu'zhi'wu'wang 大畜之无妄：不直杜公，与我争讼。媒伯无礼，自令塞壅。
da'xu'zhi'yi 大畜之颐：上天楼台，登降受福，喜庆自来。
da'xu'zhi'da'guo 大畜之大过：三羊上山，东至平原。黄龙服箱，南至鲁阳。貌其佩囊，执绶车中。行人无功。
da'xu'zhi'kan 大畜之坎：天地闭塞，仁智隐伏。商旅不行，利深难得。
da'xu'zhi'li 大畜之离：延陵适鲁，观乐太史。车辚白颠，知秦兴起。卒兼其国，一统为主。
da'xu'zhi'xian 大畜之咸：櫜戢甲兵，归放马牛。径路开通，国无凶忧。朽墙不凿，疾病难治。
da'xu'zhi'heng 大畜之恒：牛骥同堂，郭氏以亡。国破为墟，君奔走逃。
da'xu'zhi'dun 大畜之遯：大尾小腰，重不可摇。栋挠榱坏，臣为君忧。阳大之言，消不为患，使我复安。
da'xu'zhi'da'zhaung 大畜之大壮：太一置酒，乐正起舞。万福攸同，可以安处，绥我齯齿。指空无饵，不利为旅。
da'xu'zhi'jin 大畜之晋：饮酒醉酗，跳起争鬭。伯伤叔僵，东家治丧。
da'xu'zhi'ming'yi 大畜之明夷：山险难登，渭中多石。车驰轊击，重载伤轴。载担善踬，跌踒右足。
da'xu'zhi'jia'ren 大畜之家人：争讼不已，更相咨询。张事弱口，被发北走。耳顺从心，躬行至仁。不须以兵，天下太平。
da'xu'zhi'kui 大畜之睽：心志无良，伤破妄行。触墙抵壁，不见户房。先王闭关，商旅委弃。
da'xu'zhi'jian 大畜之蹇：宁夬鸱鴞，治成御灾。绥德安家，周公勤劳。
da'xu'zhi'jie 大畜之解：清人高子，久在外野。逍遥不归，思我慈母。
da'xu'zhi'sun 大畜之损：两虎争鬭，服创无处。不成仇雠，行解却去。
da'xu'zhi'yi 大畜之益：天女推床，不成文章。南箕无舌，饭多沙糖。虚象盗名，雄鸡折颈。
da'xu'zhi'kuai 大畜之夬：太子扶苏，走出远郊。佞幸成邪，改命生忧。慈母之恩，无路致之。
da'xu'zhi'gou 大畜之姤：寒暑相推，一明一微。赫赫宗周，光荣灭衰。
da'xu'zhi'cui 大畜之萃：鸡狗相望，仁道笃行。不吠昏明，各安其乡。周鼎和饵，国富民有。八极蒙佑。
da'xu'zhi'sheng 大畜之升：窗牖户旁，道利明光。贤智辅圣，仁施大行。家给人足，海内殷昌。
da'xu'zhi'kun 大畜之困：雨雪三日，鸟兽饥乏。旅人失宜，利不可得。几言解患，以疗纷难。危者复安。
da'xu'zhi'jing 大畜之井：白鹄衘珠，夜食为明。膏润渥优，国岁年丰。中子来同，见恶不凶。
da'xu'zhi'ge 大畜之革：从豕牵羊，与虎相逢，虽惊不凶。
da'xu'zhi'ding 大畜之鼎：凫雁哑哑，以水为宅。雌雄相和，心志娱乐。得其所欲，绝其患恶。
da'xu'zhi'zhen 大畜之震：逐狐平原，水遏我前。深不可涉，暮无所得。
da'xu'zhi'gen 大畜之艮：窟室蓬户，寒贱所处。十里望烟，散涣四方。形体灭亡，下入深渊。终不见君。
da'xu'zhi'jian 大畜之渐：桀纣之主，悖不可辅。贪荣为人，必定其咎。聚鈠积实，野在鄙邑，未得入室。
da'xu'zhi'gui'mei 大畜之归妺：仓库盈亿，年岁有息。商人留连，虽久有得。阴多阳少。因地就力。
da'xu'zhi'feng 大畜之丰：火山不然，钓鲤失纶。鱼不可得，利去我北。三人同福，以兴周国。君子安息。
da'xu'zhi'lv 大畜之旅：童女无媒，不宜动摇。安其居庐，傅母何忧？
da'xu'zhi'xun 大畜之巽：载风云母，游观东海。鼓翼千里，见吾爱子。
da'xu'zhi'dui 大畜之兑：鸿盗我襦，逃于山隅。不见武迹，使伯心忧。
da'xu'zhi'huan 大畜之涣：视夜无明，不利远乡。闭门塞牖，福为我母。
da'xu'zhi'jie 大畜之节：三狗逐兔，子东北路。利以进取，商人有得。
da'xu'zhi'zhong'fu 大畜之中孚：武王不豫，周公祷谢。载璧秉圭，安宁如故。
da'xu'zhi'xiao'guo 大畜之小过：同载共车，中道别去。爵级不进，君子不兴。
da'xu'zhi'ji'ji 大畜之既济：六雁俱飞，游戏稻池。大饮多食，食饱无患。举事不遂，商旅作愦。
da'xu'zhi'wei'ji 大畜之未济：符左契右，相与虐乱。乾坤利贞，幸生六子。长大成就，飒然如母。不利为咎。
yi'zhi'yi 颐之颐：家给人足，颂声并作。四夷宾服，干戈卷阁。
yi'zhi'gan 颐之乾：思初道古，哀吟无辅。阳明不制，上失其所。
yi'zhi'kun 颐之坤：江河淮海，天之奥府。众利所聚，宾服饶有。乐我君子。
yi'zhi'tun 颐之屯：三雁俱行，避暑就凉。适与矰遇，为缴所伤。
yi'zhi'meng 颐之蒙：秋南春北，随时休息。处和履中，安无忧凶。
yi'zhi'xu 颐之需：履危无患，跳脱独全。不利出门，伤我左踝。疾病不食，鬼哭其室。
yi'zhi'song 颐之讼：东家凶妇，怒其公姑。毁柈破盆，弃其饭飱。使吾困贫。
yi'zhi'shi 颐之师：泥滓洿辱，弃捐沟渎。众所笑哭，终不显禄。
yi'zhi'bi 颐之比：旦往暮还，各与相存，身无凶患。
yi'zhi'xiao'xu 颐之小畜：六翮长翼，夜过射国。高飞冥冥，羿氏无得。
yi'zhi'lv 颐之履：蜂虿之门，难以止息。嘉媚之士，为王所食。从去其室。
yi'zhi'tai 颐之泰：放狐乘龙，为王道东。过时不及，使我忧聋。
yi'zhi'pi 颐之否：雹梅零堕，心思情愤，乱我魂气。
yi'zhi'tong'ren 颐之同人：长女三嫁，进退多态。牝狐作妖，夜行离忧。
yi'zhi'da'you 颐之大有：轰轰??，驱车东西。盛盈必毁，高位崩颠。
yi'zhi'qian 颐之谦：乘船道济，载水逢火。赖得无患，蒙我生全。
yi'zhi'yu 颐之豫：至德之君，政仁且温。伊吕股肱，国富民安。
yi'zhi'sui 颐之随：生不逢时，困且多忧。无有冬夏，心常悲愁。
yi'zhi'gu 颐之蛊：南历玉山，东入生门。登福上堂，饮万岁浆。
yi'zhi'lin 颐之临：大斧破木，谗人败国。东关二五，祸及三子。晋人乱危，怀公出走。
yi'zhi'guan 颐之观：一室百孙，公悦妇欢。相与笑言，家乐以安。
yi'zhi'ke'shi 颐之噬嗑：随阳转行，不失其常。君安于乡，国无咎殃。
yi'zhi'ben 颐之贲：群虎入邑，求索肉食。大人御守，君不失国。
yi'zhi'bo 颐之剥：弱足刖跟，不利出门。商贾无赢，折明为患。汤火之忧，转解喜来。
yi'zhi'fu 颐之复：夏台幽户，文君厄处。鬼侯饮食，岐人悦喜。
yi'zhi'wu'wang 颐之无妄：栋桡榱坏，廊屋大败。宫阙空廊，如冬枯树。
yi'zhi'da'xu 颐之大畜：说以内安，不离其国。室家相欢，幽囚重闭。疾病多求，罪乱愦愦。
yi'zhi'da'guo 颐之大过：六龙俱怒，战于阪下。仓黄不胜，旅人难苦。
yi'zhi'kan 颐之坎：天下雷行，尘起不明。市空无羊，疾人忧凶。三木不辜，脱归家邦。
xu'zhi'jie 颐之离：一指食肉，口无所得。染其鼎鼐，舌馋于腹。
yi'zhi'xian 颐之咸：喜笑不常，失其福庆。口辟言???，行者畏忌。
yi'zhi'heng 颐之恒：毛生毫背，国乐民富，侯王有德。
yi'zhi'dun 颐之遯：豶豕童牛，童伤不来。三女同堂，生我福人。
yi'zhi'da'zhaung 颐之大壮：江河淮海，盈溢为害。邑被其濑，年困无岁。
yi'zhi'jin 颐之晋：两虎争鬭，股疮无处。不成仇雠，行解欲去。
yi'zhi'ming'yi 颐之明夷：五岳四渎，润洽为德。行不失理，民赖恩福。
yi'zhi'jia'ren 颐之家人：载车乘马，南逢君子。与我嘉喜，虽忧无咎。
yi'zhi'kui 颐之睽：缺囊破筐，空无黍稷。不媚如公，弃于粪墙。
yi'zhi'jian 颐之蹇：杀行桃园，见虎东西。螳螂之敌，使我无患。
yi'zhi'jie 颐之解：饥人入室，政衰弊极。抱其彝器，奔于他国。因祸受福。
yi'zhi'sun 颐之损：庭燎夜明，追古伤今。阳弱不制，阴雄坐戾。
yi'zhi'yi 颐之益：悬狟素飡，食非其任。失舆剥庐，休坐从居。
yi'zhi'kuai 颐之夬：喜门福善，缯帛盛炽。日就为得，财宝敌国。
yi'zhi'gou 颐之姤：执绥登车，骖乘东游。说齐解燕，霸国以安。
yi'zhi'cui 颐之萃：水深无桴，蹇难何游？商伯失利，庶人愁忧。
yi'zhi'sheng 颐之升：三鸟鸳鸯，相随俱行。南到饶泽，食鱼与粱。君子乐长，见恶不伤。
yi'zhi'kun 颐之困：远视目盻，临深苦眩。不离越都，旅人留连。
yi'zhi'jing 颐之井：终风东西，散涣四方。终日至暮，不见子欢。
yi'zhi'ge 颐之革：言无要约，不成劵契。殷叔季姬，公孙争之。强入委禽，不悦于心。
yi'zhi'ding 颐之鼎：牛马聋聩，不知声味。远贤贱仁，自合乱愦。疾病无患，生福在门。
yi'zhi'zhen 颐之震：从商近游，饱食无忧。囹圄之困，中子见囚。
yi'zhi'gen 颐之艮：据斗运枢，顺天无忧。与乐并居。
yi'zhi'jian 颐之渐：姬奭姜望，为武守邦。藩屏燕齐，周室以强。子孙亿昌。
yi'zhi'gui'mei 颐之归妹：亡羊东泽，循堤直北。子思其母，复返其所。
yi'zhi'feng 颐之丰：张鸟关口，舌直距齿。然诺不行，政乱无绪。
yi'zhi'lv 颐之旅：载船逢火，忧不为祸。家在山东，入门见公。
yi'zhi'xun 颐之巽：绝言异路，心不相慕。虵子两角，使我心恶。
yi'zhi'dui 颐之兑：鼻顶移徙，君不安坐。枯竹复生，失其宠荣。
yi'zhi'huan 颐之涣：殷商以亡，火息无光。年岁不长，殷汤光明。
yi'zhi'jie 颐之节：文王四乳，仁爱笃厚。子畜十男，无有折夭。
yi'zhi'zhong'fu 颐之中孚：熊罴豺狼，在山阴阳。伺鹿取獐，道候畏难。
yi'zhi'xiao'guo 颐之小过：雕叶被霜，独蔽不伤。驾入喜门，与福为婚。
yi'zhi'ji'ji 颐之既济：黄离白日，照我四国。元首昭明，民赖恩福。汉有游女。人不可得。
yi'zhi'wei'ji 颐之未济：顺风直北，与欢相得。岁熟年乐，邑无寇贼。长女行嫁，子孙不昌，系疾为殃。
da'guo'zhi'da'guo 大过之大过：典册法书，藏阁兰台。虽遭乱溃，独不遇灾。
da'guo'zhi'gan 大过之乾：日在北陆，阴蔽阳目。万物空虚，不见长育。
da'guo'zhi'kun 大过之坤：鬼泣哭社，悲商无后。甲子昧爽，殷人绝祀。
da'guo'zhi'tun 大过之屯：涉涂履危，不利有为。安坐垂裳，乃无灾殃。门户自开，君忧不昌。
da'guo'zhi'meng 大过之蒙：阳失其纪，枯木复起。秋叶冬华，君不得息。
da'guo'zhi'xu 大过之需：大树之子，百条共母。当夏六月，枝叶盛茂。鸾鸟以庇，召伯避暑。翩翩偃仰，甚得其所。
da'guo'zhi'song 大过之讼：秉钺执殳，挑战先驱。不从元帅，败破为忧。
da'guo'zhi'shi 大过之师：启室开关，逃得释冤。夏台羑里，汤文悦喜。
da'guo'zhi'bi 大过之比：衰灭无成，渊溺在倾。狗吠夜惊，家乃不宁。枯者复华，幽人无忧。
da'guo'zhi'xiao'xu 大过之小畜：西邻少女，未有所许。志如委衣，不出房户。心无所处，傅母何咎？
da'guo'zhi'lv 大过之履：狗吠夜惊，履鬼头颈。危者弗倾，患灭不成。
da'guo'zhi'tai 大过之泰：当年少寡，独与孤处。鸡鸣犬吠，无敢谁者。我生不辰，独婴寒苦。
da'guo'zhi'pi 大过之否：无道之君，鬼哭其门。命与下国，绝得不食。
da'guo'zhi'tong'ren 大过之同人：乘龙南游，夜过糟丘。脱厄无忧。矰绝弩伤，羿不得羹。
da'guo'zhi'da'you 大过之大有：马踬车伤，长舌破家。东关二五，晋君出走。
da'guo'zhi'qian 大过之谦：瓜葩匏实，百女同室。苦醯不熟，未有妃合。
da'guo'zhi'yu 大过之豫：晨风文翰，大举就温。昧过我邑，羿无所得。
da'guo'zhi'sui 大过之随：瀺瀺浞浞，涂泥至毂。马泞不进，虎啮我足。
da'guo'zhi'gu 大过之蛊：胶车驾东，与雨相逢。故革懈惰，颓轮独坐。忧不为祸。
da'guo'zhi'lin 大过之临：六家作权，公室剖分。阴制其阳，唐叔失明。
da'guo'zhi'guan 大过之观：去室离家，来奔大都。火息复明，姬伯以昌。商人失功。
da'guo'zhi'ke'shi 大过之噬嗑：牧羊稻园，闻虎喧欢。危惧喘息，终无祸患。
da'guo'zhi'ben 大过之贲：婴孩求乳，母归其子，黄麑欢喜。
da'guo'zhi'bo 大过之剥：廓落失业，跨祸度福，利无所得。
da'guo'zhi'fu 大过之复：出入无时，忧祸为灾。行人失牛，利去不来。老马少驹，勿与久居。
da'guo'zhi'wu'wang 大过之无妄：风怒漂水，女惑生疾。阳失其服，阴孽为贼。
da'guo'zhi'da'xu 大过之大畜：车马病伤，不利越乡。幽人元亨，去晦就明。
da'guo'zhi'yi 大过之颐：三奇六耦，各有所主。周南召南，圣人所在。德义流行，民悦以喜。
da'guo'zhi'kan 大过之坎：坐争立讼，纷纷怱怱。卒成祸乱，灾及家公。
da'guo'zhi'li 大过之离：忧凶为残，使我不安。从之南国，以除心疾。
da'guo'zhi'xian 大过之咸：爱我婴女，牵引不与。冀幸高贵，反得不兴。
da'guo'zhi'heng 大过之恒：宜行贾市，所聚必倍。载喜抱子，与利为市。
da'guo'zhi'dun 大过之遯：坐席未温，忧来扣门。逾墙北走，兵交我后。脱于虎口。
da'guo'zhi'da'zhaung 大过之大壮：赤帝悬车，废职不朝。叔带之灾，居于泛庐。
da'guo'zhi'jin 大过之晋：子畏于匡，厄困陈蔡。明德不危，竟自免害。
da'guo'zhi'ming'yi 大过之明夷：逐雁南飞，马疾牛罢。不见鱼池，失利忧危。牢户之冤，脱免无患。
da'guo'zhi'jia'ren 大过之家人：推辇上山，高仰重难。终日至暮，不见阜巅。
da'guo'zhi'kui 大过之睽：忧不为患，福在堂门。使吾偃安。
da'guo'zhi'jian 大过之蹇：春桃始华，季女宜家。受福多年，男为邦君。
da'guo'zhi'jie 大过之解：高山之巅，去谷亿千。虽有兵寇，足以自守。
da'guo'zhi'sun 大过之损：过时历月，役夫顦顇。处子叹室，思我伯叔。
da'guo'zhi'yi 大过之益：太微复明，说升傅岩。乃称高室，疾在头颈。和不能生，灭其令名。
da'guo'zhi'kuai 大过之夬：旁多小星，三五在东。早夜晨行，劳苦无功。
da'guo'zhi'gou 大过之姤：东乡烦烦，相与笑言。子般鞭荦，圉人作患。
da'guo'zhi'cui 大过之卒：鼻移在头，枯苇复生。下朽上荣，家乃不宁。其金不成。
da'guo'zhi'sheng 大过之升：虾?群聚，从天请雨。云雷疾聚，应时辄下。得其愿所。
da'guo'zhi'kun 大过之困：大步上车，南到喜家。送我貂裘，与福载来。
da'guo'zhi'jing 大过之井：贼仁伤德，天怒不福。斩刈宗社，失其宇守。
da'guo'zhi'ge 大过之革：从猬见虎，虽危不殆。终已无咎。
da'guo'zhi'ding 大过之鼎：履素行德，卒蒙佑福。与尧侑食，君子有息。
da'guo'zhi'zhen 大过之震：利在北陆。寒苦难得。忧危之患，福为道门。商叔生存。
da'guo'zhi'gen 大过之艮：四蹇六盲，足痛难行。终日至暮，不离其乡。
da'guo'zhi'jian 大过之渐：台骀昧子，明知地理。障泽宣流，封君河水。
da'guo'zhi'gui'mei 大过之归妹：畜水得时，以备火灾。柱车绊马，郊行出旅，可以无咎。
da'guo'zhi'feng 大过之丰：岁暮花落，君衰于德。劳宠损坠，阴夺其室。
da'guo'zhi'lv 大过之旅：夏贩蔡悲，千里为市。黄叶殪郁，利得无有。
da'guo'zhi'xun 大过之巽：仲春巡狩，东见群后。昭德允明，不失其所。
da'guo'zhi'dui 大过之兑：栵洁缧缧，结缔难解。嫫母衒嫁，媒不得坐，自为身祸。
da'guo'zhi'huan 大过之涣：乌鸣庭中，以戒灾凶。重门击柝，备忧暴客。
da'guo'zhi'jie 大过之节：朝霁暮霞，瀸我衣襦。退无得牛。
da'guo'zhi'zhong'fu 大过之中孚：抱璞怀玉，与桀相触。诎坐不中，道无良人。
da'guo'zhi'xiao'guo 大过之小过：两心相悦，共其柔筋。夙夜在公，不离房中。得君子意。
da'guo'zhi'ji'ji 大过之既济：载馈如田，破锄失食。苗秽不辟，独饥于年。
da'guo'zhi'wei'ji 大过之未济：甘露醴泉，太平机关。仁德咸应，岁乐民安。
kan'zhi'kan 坎之坎：有黄鸟足，归呼季玉。从我睢阳，可辟刀兵。与福俱行，有命久长。
kan'zhi'gan 坎之乾：太王为父，季历孝友。文武圣明，仁德兴起。弘张四国，载福绥厚。
kan'zhi'kun 坎之坤：猿堕高木，不踒手足。保我金玉，还归其室。
kan'zhi'tun 坎之屯：重耳恭敏，遇谗出处。北奔狄戎，经涉齐楚。以秦代怀，诛杀子圉。身为霸主。
kan'zhi'meng 坎之蒙：倚锋据戟，伤我胸臆。拜折不息。
kan'zhi'xu 坎之需：狗冠雏步，君失其居。出门抵山，行者忧难。水灌我园，高陆为泉。
kan'zhi'song 坎之讼：众鸟所翔，中有大壮。爪牙长头，为我惊忧。
kan'zhi'shi 坎之师：雷行相逐，无有休息。战于平陆，为夷所覆。
kan'zhi'bi 坎之比：禹凿龙门，通利水泉。同注沧海，民得安土。
kan'zhi'xiao'xu 坎之小畜：尧舜仁德，养贤致福。众英积聚，国无寇贼。商人失利，来争宝货。
kan'zhi'lv 坎之履：陆居少泉，山高无云。车行千里，涂不污轮。渴为我怨，佳思广得。
kan'zhi'tai 坎之泰：朝视不明，夜不见光。皆抵空床，季女奔亡，怆焉心伤。
kan'zhi'pi 坎之否：齐鲁求国，仁圣辅德，进礼雅言，定公以安。
kan'zhi'tong'ren 坎之同人：束帛玄圭，君以布德。伊吕百里，应聘辅国。
kan'zhi'da'you 坎之大有：棘钩我襦，为绊所拘，灵巫拜祷，祸不成灾。东山之邑，中有土服，可以饶饱。
kan'zhi'qian 坎之谦：门烧屋燔，为下所残。西行出户，顺其道理，虎卧不起，牛羊欢喜。
kan'zhi'yu 坎之豫：墙高蔽日，昆仑翳月，远行无明，不见欢叔。
kan'zhi'sui 坎之随：天地际会，不见内外，祖辞遣送，与世长决。
kan'zhi'gu 坎之蛊：深水难涉，涂难至毂。牛罢不进，泞陷我疾。
kan'zhi'lin 坎之临：羊惊狼虎，猕猴群走。无益于僵，为齿所伤。
kan'zhi'guan 坎之观：履虵蹑虺，与鬼相视，惊哭失气，如骑虎尾。
kan'zhi'ke'shi 坎之噬嗑：车惊人堕，两轮脱去。行者不至，主人忧惧。结缔复解，夜明为喜。
kan'zhi'ben 坎之贲：南贩北贾，与怨为市，利得自治。
kan'zhi'bo 坎之剥：延陵适鲁，观乐太史。车辚白颠，知秦兴起，卒兼其国，一统为主。
kan'zhi'fu 坎之复：出门逢患，与祸为怨。更相击刺，伤我手端。
kan'zhi'wu'wang 坎之无妄：獐鹿同走，自燕嘉喜。公子好游，他人多有。
kan'zhi'da'xu 坎之大畜：恭宽相信，履福不殆。从其邦域，与喜相得。
kan'zhi'yi 坎之颐：欲飞无翼，鼎重折足。失其喜利，苞羞为贼。上妻之家，喜除我忧，解吾思愁。
kan'zhi'da'guo 坎之大过：府藏之富，王以振贷。捕鱼河海，罟网多得。
kan'zhi'li 坎之离：阴生麇鹿，鼠舞鬼哭。灵龟陆蒙，釜甑草土。仁智盘桓，国乱无绪。
kan'zhi'xian 坎之咸：风尘瞑迷，不见南北。行人失路，复反其室。
kan'zhi'heng 坎之恒：金革白黄，宜利戒市。嫁娶有息，商人悦喜。
kan'zhi'dun 坎之遯：匏瓜之德，宜系不食。君子失与，官政怀忧。
kan'zhi'da'zhaung 坎之大壮：乘船渡济，载冰逢火，赖得免患，蒙我所恃。
kan'zhi'jin 坎之晋：道途多石，伤车折轴。与市为仇，不利客宿。
kan'zhi'ming'yi 坎之明夷：托寄之徒，不利请求。结衿无言，乃有悔患。
kan'zhi'jia'ren 坎之家人：三羊争妻，相逐奔驰，终日不食，精气竭罢。
kan'zhi'kui 坎之睽：退恶防患，见在心苗。日中之恩，解释倒悬。
kan'zhi'jian 坎之蹇：两足四翼，飞入嘉国。宁我伯姊，与母相得。
kan'zhi'jie 坎之解：寒露所降，凌制坚冰，草木疮伤，花落叶亡。
kan'zhi'sun 坎之损：后稷农功，富利我国。南亩治理，一室百子。
kan'zhi'yi 坎之益：设网张罗，捕鱼园池。网罟自决，虽得复失。危诉之患，受其低欢。
kan'zhi'kuai 坎之夬：路与县休，侯伯恣骄。上失其盛，周室衰微。
kan'zhi'gou 坎之姤：逐走追亡，相及扶桑，复见其乡，使我悔丧。
kan'zhi'cui 坎之萃：履禄绥厚，载福受祉，衰微复起，继世长久，疾病献麦，晋人赴告。
kan'zhi'sheng 坎之升：鳏寡孤独，禄命苦薄，入宫无妻，武子哀悲。
kan'zhi'kun 坎之困：山没丘浮，陆为水鱼，燕雀无巢，民无室庐。
kan'zhi'jing 坎之井：冠带南游，与福喜期，徼于嘉国，拜为逢时。
kan'zhi'ge 坎之革：东行亡羊，失其羝牂，少妇无夫，独坐空庐。
kan'zhi'ding 坎之鼎：探巢捕鱼，耕田捕鰌，费日无功，右手空虚。
kan'zhi'zhen 坎之震：东行饮酒，与喜相抱，福吾家利，来从父母，水泽之徒，望邑而处。
kan'zhi'gen 坎之艮：妄怒失精，自令畏悔，忪忪之惧，君子无咎。
kan'zhi'jian 坎之渐：白云如带，往往旗处，飞风送迎，大雹将下，击我禾稼，僵死不起。
kan'zhi'gui'mei 坎之归妺：南至之日，阳消不息，北风烈寒，万物藏伏。
kan'zhi'feng 坎之丰：火中仲夏，鸿雁来舍，体重难移，未能高舞，君子显名，不失其誉。
kan'zhi'lv 坎之旅：北行出门，履陷踬颠，踒足据涂，污我襦袴。
kan'zhi'xun 坎之巽：轻车醊祖，焱风暴起，促乱祭器，飞扬错华，明神降佑，道无害寇。
kan'zhi'dui 坎之兑：酒为欢伯，除忧来乐，福喜入门，与君相索，使我有德。
kan'zhi'huan 坎之涣：三足孤乌，灵明督邮，司过罚恶。自贼其家，毁败为忧。
kan'zhi'jie 坎之节：三河俱合，水怒踊跃，坏我王屋，民饥于食。
kan'zhi'zhong'fu 坎之中孚：南行枣园，恶虎畏班。执火销金，使我无患。
kan'zhi'xiao'guo 坎之小过：求鹿过山，与利为怨，暗聋不言，谁知其欢。
kan'zhi'ji'ji 坎之既济：行旅困蹴，失明守宿。囹圄之忧，启执出游。
kan'zhi'wei'ji 坎之未济：据棘履危，跌刺为忧。夫妇不和，乱我良家。
li'zhi'li 离之离：时乘六龙，为帝使东，达命宣旨，无所不通。
li'zhi'gan 离之乾：执辔四骊，王以为师。阴阳之明，载受东齐。
li'zhi'kun 离之坤：春秋祷祝，解过除忧，君子无咎。
li'zhi'tun 离之屯：坐车乘轩，据国子民，虞叔受命，和合六亲。
li'zhi'meng 离之蒙：开户下堂，与福相迎，禄于公室，曾孙以昌。
li'zhi'xu 离之需：高木腐巢，漏湿难居，不去甘棠，使我无忧。
li'zhi'song 离之讼：三女为奸，俱游高园。倍室夜行，与伯笑言。不忍主母，为设欢酒，冤尤谁祷？
li'zhi'shi 离之师：漏巵盛酒，无以养老，春贷黍稷，年岁实有，履道坦坦，平安何咎？
li'zhi'bi 离之比：松柏枝叶，常茂不落，君子惟体，日富安乐。
li'zhi'xiao'xu 离之小畜：夫妇不谐，为燕攻齐，良弓不张，骑驷忧凶。
li'zhi'lv 离之履：出令不胜，反为大灾，强不克弱，君受其忧。
li'zhi'tai 离之泰：奔牛相错，败乱绪业，民不得作。
li'zhi'pi 离之否：载璧秉圭，请命于河，周公克敏，冲人瘳愈。
li'zhi'tong'ren 离之同人：素车伪马，不任重负，王侯出征，忧危为咎。
li'zhi'da'you 离之大有：大树之子，同条共母，比至火中，枝叶盛茂。
li'zhi'qian 离之谦：壅遏堤防，水不得行，火盛阳光，阴霓伏藏，走妇其归。
li'zhi'yu 离之豫：五岳四渎，合润为德，行不失理，民赖恩福。
li'zhi'sui 离之随：驾骏南游，虎惊我羊，阴不奉阳，其光显扬。言之谦谦，奉义解患。
li'zhi'gu 离之蛊：早霜晚雪，伤害禾麦，损功弃力，饥无所食。
li'zhi'lin 离之临：岐周海隅，有乐无忧，可以避难，全身保财。
li'zhi'guan 离之观：阴蔽其阳，目暗不明，君忧其国，求騂得黄，驹犊从行。
li'zhi'ke'shi 离之噬嗑：金城铁郭，上下仝力，政平民欢，寇不敢贼。
li'zhi'ben 离之贲：平公有疾，迎医秦国，和不能知，晋人赴国。
li'zhi'bo 离之剥：戴尧扶禹，从乔彭祖，西过王母，道里夷易，无敢难者。
li'zhi'fu 离之复：羔羊皮革，君子朝服，辅政天德，以合万国。
li'zhi'wu'wang 离之无妄：据钟鼓翼，将军受福，安帖之家，虎狼与忧，履危不强，师行何咎？
li'zhi'da'xu 离之大畜：嫡庶不明，孽乱生殃，陈失其邦。
li'zhi'yi 离之颐：鸟惊狐鸿，国乱不宁，上弱下强，为阴所刑。
li'zhi'da'guo 离之大过：六月采芑，征伐无道，张仲方叔，克胜饮酒。
li'zhi'kan 离之坎：被綉夜行，不见文章，安坐玉堂，乃无咎殃，长子帅师，得其正常。
li'zhi'xian 离之咸：昧暮乘车，东至伯家，逾梁越河，济脱无他。
li'zhi'heng 离之恒：东风解冻，和气兆升，年岁丰登。
li'zhi'dun 离之遯：三狸搏鼠，遮遏前后，无于圜域，不得脱走。
li'zhi'da'zhaung 离之大壮：绥德孔明，履禄久长，贵且有光，疾病忧伤。
li'zhi'jin 离之晋：三虎搏狼，力不相当，如摧壅佑，一击破亡。
li'zhi'ming'yi 离之明夷：使伯东乘，恨不肯行，与叔争讼，更相毁伤。
li'zhi'jia'ren 离之家人：抱空握虚，鴞惊我雏，利去不来。
li'zhi'kui 离之睽：李花再实，鸿升降集，仁哲以兴，隆国无贼。
li'zhi'jian 离之蹇：东山皋洛，勇捍不服，金玦玩好，衣为身贼。
li'zhi'jie 离之解：飞文污身，为邪所牵，青蝇分白，贞孝放逐。
li'zhi'sun 离之损：南山大木，文身其目，制命出令，东里田亩，尊主安居，郑国无患。
li'zhi'yi 离之益：泉起昆仑，东出玉门，流为九河，无有忧患。
li'zhi'kuai 离之夬：命短不长，中年夭伤，鬼泣哭堂，哀其子亡。
li'zhi'gou 离之姤：君臣不和，上下失宜，宗子哭歌。
li'zhi'cui 离之萃：苛政日作，螟食华叶，割下啖上，民被其贼，秋无所得。
li'zhi'sheng 离之升：南行戴铠，登塲九魁，车伤牛罢，日暮咨嗟。
li'zhi'kun 离之困：春东夏南，随阳有功，与利相逢。
li'zhi'jing 离之井：头尾颠倒，不知绪处，君失其国。
li'zhi'ge 离之革：言无要约，不成劵契，殷叔季姬，公孙争之，强入委禽，不悦子南。
li'zhi'ding 离之鼎：缺破不成，胎卵不生，不见其形。
li'zhi'zhen 离之震：见虵交悟，惜蚖畏恶，心乃无悔。
li'zhi'gen 离之艮：河水孔穴，坏败我室，水深无涯，鱼鳖倾倒。
li'zhi'jian 离之渐：五岳四渎，地得以安，高而不危，敬慎避患。
li'zhi'gui'mei 离之归妺：南至之日，阳消不息，北风烈寒，万物伏藏。
li'zhi'feng 离之丰：五利四福，俱佃居邑，黍稷盛茂，多获高积。
li'zhi'lv 离之旅：公孙驾车，载游东齐，延陵子产，遗季紵衣，疾病哀悲。
li'zhi'xun 离之巽：交乱当道，民困愁苦，望羊置群，长子在门。
li'zhi'dui 离之兑：金玉满室，忠直乘危，三老冻饿，鬼夺其室，求鱼河海，网举必得。
li'zhi'huan 离之涣：日入幽慝，阳明隐伏，小人劳心，求事不得。
li'zhi'jie 离之节：频逢社饮，失利后福，不如子息，旧居故处，申请必与，乃无大悔。
li'zhi'zhong'fu 离之中孚：南有嘉鱼，驾黄取游，鲂鱮诩诩，利来无忧。
li'zhi'xiao'guo 离之小过：黄裳建元，文德在身，禄佑洋溢，封为齐君，贾市无门，股肱多根。
li'zhi'ji'ji 离之既济：口不从心，欲东反西，与意乖戾，动举失使。
li'zhi'wei'ji 离之未济：虎狼之乡，日争凶讼，叨尔为长，不能定从。
xian'zhi'xian 咸之咸：雌单独居，归其本巢，毛羽憔悴，志如死灰。
xian'zhi'gan 咸之乾：十窗多明，道里通利，仁智君子，国安不僵。
xian'zhi'kun 咸之坤：心恶来怪，冲冲何惧？颜伯子骞，尼父圣母。
xian'zhi'tun 咸之屯：鸟鸣呼子，哺以酒脯，高楼水处，来归其母。
xian'zhi'meng 咸之蒙：国马生角，阴孽萌作，变易常服，君失于宅。
xian'zhi'xu 咸之需：入宇多悔，耕石不富，衡门屡空，使士失意。
xian'zhi'song 咸之讼：情懦行贾，远涉山阻，与旅为市，不危不殆，利得十倍。
xian'zhi'shi 咸之师：梁破桥坏，水深多畏，陈郑之间，绝不得前。
xian'zhi'bi 咸之比：双凫俱飞，欲归稻池，经涉萑泽，为矢所射，伤我胸臆。
xian'zhi'xiao'xu 咸之小畜：谩诞不成，倍梁灭文，许人卖牛，三失争之，失利后时，公孙怀忧。
xian'zhi'lv 咸之履：南国凶饥，民食糟糠，少子困捕，利无所得。
xian'zhi'tai 咸之泰：狗吠非主，狼虎夜扰，惊我东西，不为家咎。
xian'zhi'pi 咸之否：望龙无目，不见手足，入水求玉，失其所欲。
xian'zhi'tong'ren 咸之同人：以鹿为马，欺误其主，闻言不信，三口为咎，黄龙三子，中乐不殆。
xian'zhi'da'you 咸之大有：养幼新婚，未能出门，登宋望齐，不见太师。
xian'zhi'qian 咸之谦：王孙季子，相与为友，明允笃诚，升擢荐举。
xian'zhi'yu 咸之豫：山水暴怒，坏梁折柱。稽难行旅，留连愁苦。
xian'zhi'sui 咸之随：鸇鸠徙巢，西至平州，遭逢雷电，破我苇芦，室家饥寒，思吾故初。
xian'zhi'gu 咸之蛊：登高伤轴，上阪弃粟，贩盐不利，买牛折角。
xian'zhi'lin 咸之临：祝驼王孙，能事鬼神，节用绥民，卫国以存，飨我旨酒，眉寿多年。
xian'zhi'guan 咸之观：九里十山，道却峻难，牛马不前，复反来还。
xian'zhi'ke'shi 咸之噬嗑：枯树不花，空渊无鱼，蕉鸟飞翔，利弃我去。
xian'zhi'ben 咸之贲：雄狐唯唯，登上山嵬，昭告显功，大福允兴。
xian'zhi'bo 咸之剥：哑哑笑喜，相与饮酒。长乐行觞，千秋起舞，拜受大福。
xian'zhi'fu 咸之复：大椎破毂，长舌乱国，床笫之言，三世不安。
xian'zhi'wu'wang 咸之无妄：男女合室，二姓同食。婚姻孔云，宜我孝孙。
xian'zhi'da'xu 咸之大畜：千仞之墙，祸不入门。金笼铁?，利以辟兵。欲南上阪，转万不转，还车复反。
xian'zhi'yi 咸之颐：华言风语，自相诖误，终无凶事，安宁如故。
xian'zhi'da'guo 咸之大过：泛泛柏舟，流行不休。耿耿寤寐，公怀大忧，仁不遇时，退隐穷居。
xian'zhi'kan 咸之坎：大尾小头，重不可摇。上弱下强，阴制其雄。
xian'zhi'li 咸之离：一身三口，语无所主。东西南北，迷惑失道。
xian'zhi'heng 咸之恒：南行求福，与喜相得。封受上赏，鼎足辅国。
xian'zhi'dun 咸之遯：过时不归，苦悲雄惟。徘徊外国，与母分离。
xian'zhi'da'zhaung 咸之大壮：尧舜在国，阴阳和得。涿聚衣常，晋人无殃。
xian'zhi'jin 咸之晋：周城之降，越裳夷通。疾病多祟，鬼哭其公，鸟子野心，宿客不同。
xian'zhi'ming'yi 咸之明夷：申酉脱服，牛马休息。君子以安，劳者得欢。
xian'zhi'jia'ren 咸之家人：凯风无母，何恃何怙？幼孤弱子，为人所咎。
xian'zhi'kui 咸之睽：出门上堂，从容牖房，不失其常，天牢北户，劳者忧苦。
xian'zhi'jian 咸之蹇：天厌周德，命与南国，以礼静民，兵革休息。
xian'zhi'jie 咸之解：常叶折冲，佐鬭者伤，暴臣失国，良臣破殃。
xian'zhi'sun 咸之损：合欢之国，嘉喜我福，东岳西山，朝齐成恩。
xian'zhi'yi 咸之益：耕石不生，弃礼无名，缝衣失针，襦袴不成。
xian'zhi'kuai 咸之夬：聋瞢暗瞢，跛倚不行，坐尸争骸，身被火灾，因其多忧。
xian'zhi'gou 咸之姤：长生太平，仁政流行，四方归德，社稷康荣。
xian'zhi'cui 咸之萃：桀跖并处，民之愁苦，拥兵荷粮，战于齐鲁，合卺同牢，姬姜并居。
xian'zhi'sheng 咸之升：南与凶俱，破车失襦，西行无袴，亡其宝赂。
xian'zhi'kun 咸之困：空槽注器，豚彘不至，长弓祝鸡，雄父飞去。
xian'zhi'jing 咸之井：望尚阿衡，太宰周公。藩屏汤武，立为王侯。
xian'zhi'ge 咸之革：朝鲜之地，箕子所保，宜家宜人，业处子孙。
xian'zhi'ding 咸之鼎：昔忧解笑，故贪今富，载策履善，与福俱遇。
xian'zhi'zhen 咸之震：叔迎伯兄，遇卷在阳，君子季姬，并坐鼓簧。
xian'zhi'gen 咸之艮：顺风纵火，芝艾俱死，三官集房，十子中伤。
xian'zhi'jian 咸之渐：驾车入里，求鲜鲂鲤，非其肆居，自令失市。君子所在，安无危咎。
xian'zhi'gui'mei 咸之归妺：拔剑伤手，见敌不起，良臣无佐，困辱为咎。
xian'zhi'feng 咸之丰：乱君之门，佐鬭伤跟，营私贪禄，身为悔残，东下泰山，见我所欢。
xian'zhi'lv 咸之旅：慈母望子，遥思不已，久客外野，使我心苦。
xian'zhi'xun 咸之巽：鲂生淮郤，一转为百，周流四海，无有患恶。
xian'zhi'dui 咸之兑：甘露醴泉，太平机关，仁德感应，岁乐民安。
xian'zhi'huan 咸之涣：采薇出车，鱼丽思初，上下从急，君子免忧。
xian'zhi'jie 咸之节：豕生鱼鲂，鼠舞庭堂，雄佞施毒，上下昏荒，君失其邦。
xian'zhi'zhong'fu 咸之中孚：三头六月，道畏难宿，寒苦之国，利不可得。
xian'zhi'xiao'guo 咸之小过：惊雀衘茅，以生孚乳，昆弟六人，姣好悌孝，各同心愿，和悦相乐。
xian'zhi'ji'ji 咸之既济：文君之德，仁义致福，年无胎夭，国富民实，君子在室，曾累益恩。
xian'zhi'wei'ji 咸之未济：秋梁未成，无以至陈，水深难涉，使我不前。
heng'zhi'heng 恒之恒：黄帝所生，伏羲之宗，兵刀不至，利以居止。
heng'zhi'gan 恒之乾：登墀踒足，南行折角，长夜之室，不逢忠直。
heng'zhi'kun 恒之坤：燕雀衰老，悲鸿入海，忧不在乡，差池其羽，颉颃上下，在位独处。
heng'zhi'tun 恒之屯：开门除忧，伯自外来，切切无患，我之得欢。
heng'zhi'meng 恒之蒙：效耕释秬，有所疑止，空虚无子。
heng'zhi'xu 恒之需：张牙切齿，断怒相及，咎起萧墙，牵引吾子，患不可解，忧惊吾母。
heng'zhi'song 恒之讼：履不容足，南山多棘，毋出房闼，乃无疾病。
heng'zhi'shi 恒之师：牛騂亡子，鸣于大野，申后阴徵，罡归其母。
heng'zhi'bi 恒之比：龙生于渊，因风身天，章虎炳文，为凶败轩，发輗温谷，暮宿昆仑，终身无患，充精照耀，不被祸难。
heng'zhi'xiao'xu 恒之小畜：既嫁宜吉，出入无忧，三圣并居，国安无灾。
heng'zhi'lv 恒之履：北陆阳伏，不知白黑，君子伤谗，正害善人。
heng'zhi'tai 恒之泰：一身两头，近适二家，乱不可治。
heng'zhi'pi 恒之否：牝马牝驹，岁字不休，君子衣服，利得有馀。
heng'zhi'tong'ren 恒之同人：南行怀忧，破其金舆。安坐故庐，乃无灾患。
heng'zhi'da'you 恒之大有：忧人之患，履伤浮愿，为身祸残，笃心自守，与喜相抱。
heng'zhi'qian 恒之谦：咸阳辰巳，长安戌亥，丘陵生上，非鱼鰌市，可以避不，终无凶咎。
heng'zhi'yu 恒之豫：不知何孙，夜来扣门，我慎外寝，兵戎且来。
heng'zhi'sui 恒之随：昧旦不明，暗我无光，丧灭失常，使我心伤。
heng'zhi'gu 恒之蛊：江阴水侧，舟楫破乏，孤不得南，豹无以北，虽欲会盟，河水绝梁。
heng'zhi'lin 恒之临：神之在丑，逆破为咎，不利西南，人休止后。
heng'zhi'guan 恒之观：然诺不行，欺天误人，使我灵宿，夜归温室，神怒不直，鬼击无目，欲求福利，适反自贼。
heng'zhi'ke'shi 恒之噬嗑：攘臂极肘，怒不可止，狼戾复佷，无与为市。
heng'zhi'ben 恒之贲：贩马卖牛，会值虚空，利得尠少，留连为忧。
heng'zhi'bo 恒之剥：高楼陆处，以避风雨，深堂邃宇，君安其所，牝鸡之晨，为我利弗，求得弗得。
heng'zhi'fu 恒之复：阿衡服箱，太乙载行，逃时历舍，所之吉昌。
heng'zhi'wu'wang 恒之无妄：飞来之福，入我嘉室，以安吾国。
heng'zhi'da'xu 恒之大畜：不孝之患，子为母残，老耄莫养，独坐空垣。
heng'zhi'yi 恒之颐：南过棘门，钩裂我冠，鬭之伤襦，使君恨忧。
heng'zhi'da'guo 恒之大过：重或射卒，不知所定，质疑蓍龟，孰可避大？明神报荅，告以肌如。
heng'zhi'kan 恒之坎：驎麑凤稚，安乐无忧，捕鱼河海，利逾从居。
heng'zhi'li 恒之离：新田宜粟，上农得谷，君子推德，千百以福。
heng'zhi'xian 恒之咸：簪短带长，幽思苦穷，瘠蠡小瘦，以病之隆。
heng'zhi'dun 恒之遯：争讼之门，不可与邻，出入为忧，生我心患。
heng'zhi'da'zhaung 恒之大壮：朽根枯株，不生肌肤，病在心腹，日以焦劳。
heng'zhi'jin 恒之晋：雨师娶妇，黄岩季子，成礼就昏，相呼南上，膏我下土，岁年大茂。
heng'zhi'ming'yi 恒之明夷：冬采微兰，地冻坚难。利走失北，暮无所得。
heng'zhi'jia'ren 恒之家人：昧之东域，误过虎邑，失我熊胔，饥无所食。
heng'zhi'kui 恒之睽：日莫闭目，随阳休息，箕子以之，乃受其福，举首多言，必为悔残。
heng'zhi'jian 恒之蹇：蓼萧瀼瀼，君子龙光，鸣鸾雍雍，福禄来同。
heng'zhi'jie 恒之解：鸟飞无翼，兔走折足，虽不会同，未得医工。
heng'zhi'sun 恒之损：五胜相贼，火得水息，精光消灭，绝不长续。
heng'zhi'yi 恒之益：东资齐鲁，得騂犬马。便辟能言，巧贾善市。八邻并户，请火不与。人道闭塞，鬼守其宇。
heng'zhi'kuai 恒之夬：争鸡失羊，亡其金囊，利不得长，陈蔡之患，赖楚以安。
heng'zhi'gou 恒之姤：九登十陟，马跌不前，管子佐之，乃能上山。
heng'zhi'cui 恒之萃：东邻愁苦，君乱天纪，甘贪禄宠，必受其咎。意合志同，自外相从，见吾伯公。
heng'zhi'sheng 恒之升：三狸捕鼠，遮遏前后，死于坏城，不得脱走。
heng'zhi'kun 恒之困：狼虎争强，礼义不行，兼吞其国，齐晋无主。
heng'zhi'jing 恒之井：五岳四渎，合润为德，行不失理，民赖息福。
heng'zhi'ge 恒之革：六月种黍，岁晚无雨，秋不宿酒，神失其所。先困后通，与福相逢。
heng'zhi'ding 恒之鼎：騋牝龙身，日取三千，南上苍梧，与福为婚，道里夷易，身安无患。
heng'zhi'zhen 恒之震：出入休居，安止相忧，上室之权，虎为季残。
heng'zhi'gen 恒之艮：南山昊天，刺政关身，疾病无辜，背增为仇。
heng'zhi'jian 恒之渐：苍耳东从，道顿跂踦，日辰不良，病为祟祸。
heng'zhi'gui'mei 恒之归妺：兄征东燕，弟伐辽西，大克胜还，封君河间。
heng'zhi'feng 恒之丰：播输折辐，马不得行，竖牛之谗，贼其父兄，布裘不伤，终身无残。
heng'zhi'lv 恒之旅：驾之南海，晨夜不止，君子劳疲，仆使燋苦。
heng'zhi'xun 恒之巽：怨虱烧被，忿怒生祸，偏心作难，意如为乱。
heng'zhi'dui 恒之兑：张狂妄行，窃食盗粮，狗吠非主，啮伤我足。
heng'zhi'huan 恒之涣：警跸戒道，先驱除害，王后亲桑，以率群功，安我祖宗。
heng'zhi'jie 恒之节：门户乏食，困无谁告，对门不通，莫所归急，种藏五谷，一花百叶。
heng'zhi'zhong'fu 恒之中孚：被蔽复貌，危者得安，乡善无患，商人有息，利来入门。
heng'zhi'xiao'guo 恒之小过：叠叠垒垒，如其之室，一身十子，古公治邑。
heng'zhi'ji'ji 恒之既济：三妪治民，不胜其任。两马争车，败坏室家。
heng'zhi'wei'ji 恒之未济：蔽镜无光，不见文章。少女不市，弃其郤王。
dun'zhi'dun 遯之遯：三涂五岳，阳城太室，神明所保，独无兵革。
dun'zhi'gan 遯之乾：软弱无辅，不能自理。意在外野，心怀劳苦，虽忧无殆。
dun'zhi'kun 遯之坤：周成之隆，刑措无凶，太宰赞佑，君子作仁。
dun'zhi'tun 遯之屯：穴有孤乌，坎生虾蟆，象出万里，不可得捕。
dun'zhi'meng 遯之蒙：俱为天民，云过吾西，伯氏嫉妬，与我无恩。
dun'zhi'xu 遯之需：三手六目，政多烦惑，皋陶喑聋，乱不可从。
dun'zhi'song 遯之讼：德积不轻，辞王钓耕，三媒不已，大福来成。
dun'zhi'shi 遯之师：坚固相亲，曰笃无患，六体不易，执以安全，雨师驾西，濡我毂轮，张伯李季，各坐关门。
dun'zhi'bi 遯之比：方内不行，辐摧轮伤，马楚踶甚，受子闵时。
dun'zhi'xiao'xu 遯之小畜：畜牝无驹，养鸡不雏，群羊三岁，不生两头。
dun'zhi'lv 遯之履：老耄罢极，无取中直，悬舆致仕，得归乡里。
dun'zhi'tai 遯之泰：缩绪乱丝，手与为哭。越亩逐兔，断其襌襦。
dun'zhi'pi 遯之否：海老水乾，鱼鳖尽索，藁落无润，独有沙石。
dun'zhi'tong'ren 遯之同人：入市求鹿，不见头足，终日至夜，竟无所得。
dun'zhi'da'you 遯之大有：筑门壅户，虎卧当道，惊我骅骝，不利出处。
dun'zhi'qian 遯之谦：陶朱白圭，善贾息资，公子王孙，富贵不贫。
dun'zhi'yu 遯之豫：王良善御，伯乐知马，周旋步骤，行中规矩，止息有节，延命寿考。
dun'zhi'sui 遯之随：尧问伊舜，圣德增益，使民不惧，安无悚惕。
dun'zhi'gu 遯之蛊：昭公失常，季氏悖狂，逊齐处郓，丧其宠身。
dun'zhi'lin 遯之临：昏暮不行，候待旦明，从住止后，未得相从。
dun'zhi'guan 遯之观：安上宜官，一日九迁，升擢超等，牧养常山。
dun'zhi'ke'shi 遯之噬嗑：去恶就凶，东西多讼，行者无功。
dun'zhi'ben 遯之贲：老马垂耳，不见百里，君子弗恃，商人莫取，无与为市。
dun'zhi'bo 遯之剥：蜗螺生子，深目黑丑，似类其母，虽或相就，众人莫取。
dun'zhi'fu 遯之复：百足俱行，相辅为强，三圣翼事，王室宠光。
dun'zhi'wu'wang 遯之无妄：容民畜众，履德有信，大人受福，童蒙忧惑，利无所得。
dun'zhi'da'xu 遯之大畜：左跌右僵，前踬触桑，其指据石，伤其弟兄，老蚕不作，家无织帛，贵货贱身，久留连客。
dun'zhi'yi 遯之颐：昏人宜明，卖食老昌，国祚东表，号称太公。
dun'zhi'da'guo 遯之大过：敝笱在梁，鲂逸不禁，渔父劳苦，藏空乾口。
dun'zhi'kan 遯之坎：盛中后跌，衰老复掇，盈满减毁，疾羸肥腯，郑昭失国，重耳与立。
dun'zhi'li 遯之离：折亡破瓮，使我困贫，与母生分，别离异门。
dun'zhi'xian 遯之咸：野有积庾，穑人驾取，不逢虎狼，暮归其宇。
dun'zhi'heng 遯之恒：襁褓孩呱，冠带成家，出门如宾，父母何忧？
dun'zhi'da'zhaung 遯之大壮：陈力就列，官职并废，手不胜盆，失其宠门。
dun'zhi'jin 遯之晋：积雪大寒，万物不生，阴制庶士，时本冬贫。
dun'zhi'ming'yi 遯之明夷：龙鬭时门，失理伤贤，内畔生贼，自为心疾。
dun'zhi'jia'ren 遯之家人：狗畏猛虎，依人为辅，三夫执戟，伏不敢趋，身安无咎。
dun'zhi'kui 遯之睽：南山高罡，回隤难登，道里辽远，行者无功。忧不成凶，恶亦消去。
dun'zhi'jian 遯之蹇：逢时阳遂，富且尊贵。
dun'zhi'jie 遯之解：求我所欲，得其利福，终身不辱，盈盛之门，高屋先覆，君失邦国。
dun'zhi'sun 遯之损：安坐至暮，祸灾不到，利诘奸妖，罪人弗赦。
dun'zhi'yi 遯之益：胶车驾东，与雨相逢，五楘解堕，顿輈独宿，忧为身祸。
dun'zhi'kuai 遯之夬：择日高飞，遂至东齐，见孔圣师，使我和谐。
dun'zhi'gou 遯之姤：陈妫敬仲，兆兴齐姜，乃适营丘，八世大昌。
dun'zhi'cui 遯之萃：缺埒无墠，难从东西，毁破我盆，泛弃酒食。
dun'zhi'sheng 遯之升：中夜狗吠，盗在庐外，神光佑助，消散解去。
dun'zhi'kun 遯之困：雷车不藏，隐隐西行，霖雨三旬，流为河江，使国忧凶。
dun'zhi'jing 遯之井：老河虚空，旧井无鱼，利得不饶，避患东邻，祸入我门，使我悔存。
dun'zhi'ge 遯之革：福德之士，欢悦日喜，夷吾相国，三归为臣，赏流子孙。
dun'zhi'ding 遯之鼎：清人高子，久屯外野，逍遥不归，思我慈母。
dun'zhi'zhen 遯之震：骢???黑???，东归高乡，白虎推轮，苍龙把衡，朱雀导引，虚乌载游，逐扣天门，入见真君，马安人全。
dun'zhi'gen 遯之艮：路多枳棘，步刺我足，不利旅客，为心作毒。
dun'zhi'jian 遯之渐：端坐生患，忧来入门，使我不安。
dun'zhi'gui'mei 遯之归妺：小陬之市，利不足喜，二世积仁，蒙其祖先，匪躬之言，狂悖为患。
dun'zhi'feng 遯之丰：登高望时，见乐无忧，求利南国，与宝相得。
dun'zhi'lv 遯之旅：?足息肩，有所忌难，金城铁廓，以铜为关，藩屏自卫，安上无患。
dun'zhi'xun 遯之巽：江水沱汜，思附君子，伯仲受归，不我肯顾，侄娣悔恨。
dun'zhi'dui 遯之兑：牙蘖生达，阳倡于外，左手执龠，公言锡爵。
dun'zhi'huan 遯之涣：云梦苑囿，万物蕃炽。犀象玳瑁，荆人以富。
dun'zhi'jie 遯之节：渠戎万里，昼夜愁苦，櫜甲戎服，虽荷不贼，鹰鸇之残，害不能伤。
dun'zhi'zhong'fu 遯之中孚：鎡基逢时，稷契皋陶，贞良愿得，微子解囚，市空无虎，谩诞妄语。
dun'zhi'xiao'guo 遯之小过：骑骓与苍，南贾太行。逢驳猛虎，为所吞殇，葬于渭阳。
dun'zhi'ji'ji 遯之既济：出门东行，日利时良，步骑与驷，经历宗邦，暮宿北燕，与乐相逢。
dun'zhi'wei'ji 遯之未济：酒为欢伯，除忧来乐，福善入门，与君相索，使我有得。
da'zhuang'zhi'da'zhaung 大壮之大壮：左有噬熊，右有啮虎，前触铁矛，后踬强弩，无可抵者。
da'zhuang'zhi'gan 大壮之乾：金齿铁牙，寿考宜家，年岁有储。贪利者得，离其咎忧。
da'zhuang'zhi'kun 大壮之坤：家给人足，颂声并作，四夷宾服，干戈囊阁。
da'zhuang'zhi'tun 大壮之屯：獮猴冠带，盗载非位，众犬嘈吠，狂走厥足。
da'zhuang'zhi'meng 大壮之蒙：心患其身，不念安存，忠臣孝子，为国除患。
da'zhuang'zhi'xu 大壮之需：君不明德，臣乱为惑，丞相命马，胡亥失所。
da'zhuang'zhi'song 大壮之讼：东行西穷，南北无功，张伯卖鹿，从者失羊。
da'zhuang'zhi'shi 大壮之师：鹿下西山，欲归其群，逢羿箭锋，死于矢端。
da'zhuang'zhi'bi 大壮之比：明夷兆初，三日为灾，以谗后归，名曰竖牛，剥乱叔孙，馁卒虚丘。
da'zhuang'zhi'xiao'xu 大壮之小畜：秦失嘉居，河伯为怪，还其御璧，神怒不佑，织组无文，烧香弗芬。
da'zhuang'zhi'lv 大壮之履：德至之君，祸不过邻，使我世存，身无患灾。
da'zhuang'zhi'tai 大壮之泰：众恶之堂，相聚为殃，出毒良人，使道不通。
da'zhuang'zhi'pi 大壮之否：三痴六狂，欲之平乡，迷惑失道，不知昏明。
da'zhuang'zhi'tong'ren 大壮之同人：老弱无子，不能自理，郭氏虽忧，终不离咎，管子治国，侯伯之服，乘舆八百，尊祀祖德。
da'zhuang'zhi'da'you 大壮之大有：褒后生蛇，经老皆微，追跌衰光，酒灭黄离。
da'zhuang'zhi'qian 大壮之谦：骢???黑???，东归高乡，白虎推轮，苍龙把衡，遂至夷伤，不离咎殃。
da'zhuang'zhi'yu 大壮之豫：信谲龙且，塞水上流，半涉决囊，楚师覆凶。
da'zhuang'zhi'sui 大壮之随：有莘季女，为王妃后，贵夫寿子，母字四海。
da'zhuang'zhi'gu 大壮之蛊：德被八表，蛮夷率服，蝥贼不作，道无苛慝。
da'zhuang'zhi'lin 大壮之临：载日精光，骖驾六龙，禄命彻天，封为燕王。
da'zhuang'zhi'guan 大壮之观：缨急缩颈，行不得前，五石示象，襄霸不成。
da'zhuang'zhi'ke'shi 大壮之噬嗑：蛇失其公，载麻当丧，哀悲哭泣，送死离乡。
da'zhuang'zhi'ben 大壮之贲：回隤不安，兵革为患，掠我妻子，客属饥寒。
da'zhuang'zhi'bo 大壮之剥：乘风雨桥，与鸟飞俱，一举千里，见吾爱母。
da'zhuang'zhi'fu 大壮之复：雷霆所击，诛者五逆，磨灭无迹，有惧方息。
da'zhuang'zhi'wu'wang 大壮之无妄：张氏揖酒，请谒左右，王叔枯槁，独不蒙所。
da'zhuang'zhi'da'xu 大壮之大畜：坐争立讼，纷纷匈匈，卒成祸乱，灾及家公。
da'zhuang'zhi'yi 大壮之颐：霜降闭户，蛰虫隐处，不见日月，与死为伍。
da'zhuang'zhi'da'guo 大壮之大过：鼠聚生怪，为我患悔，道绝不通，商旅失意。
da'zhuang'zhi'kan 大壮之坎：寒暑不当，轨度失常，一前一后，年岁鲜有。
da'zhuang'zhi'li 大壮之离：筑室水上，危于一齿，丑寅不徙，辰卯有咎。
da'zhuang'zhi'xian 大壮之咸：畜鸡养狗，长息有储，耕田得黍，王母喜舞。
da'zhuang'zhi'heng 大壮之恒：东壁馀光，数暗不明，主母嫉妬，乱我业事。
da'zhuang'zhi'dun 大壮之遯：刚柔相伤，火烂销金，雕鹰制兔，伐楚有功。
da'zhuang'zhi'jin 大壮之晋：郑国谗多，数被楚忧，商人愁苦，民困无聊。
da'zhuang'zhi'ming'yi 大壮之明夷：弓矢其张，把弹弦折，九发不至，道过害患。
da'zhuang'zhi'jia'ren 大壮之家人：举觞饮酒，未得至口，侧弁醉酗，拔剑相怒，武侯作悔。
da'zhuang'zhi'kui 大壮之睽：苍鹰群行，相得旅前。王孙申公，惊夺我雄。北天门开，神火飞灾。如不敬信，事入尘埃。
da'zhuang'zhi'jian 大壮之蹇：穿空相宜，利倍我北，循邪诡道，逃不可得，南北望邑，遂归入室。
da'zhuang'zhi'jie 大壮之解：寿如松乔，与日月俱，常安康乐，不离祸忧。
da'zhuang'zhi'sun 大壮之损：出门望东，伯仲不来，疾病为患，使母忧叹。
da'zhuang'zhi'yi 大壮之益：太姒之孙，周文九子，咸遂受成，宠贵富有。
da'zhuang'zhi'kuai 大壮之夬：桃李花实，累累日息，长大成熟，甘美可食，为我利福。
da'zhuang'zhi'gou 大壮之姤：婚礼不明，男女失常，行露反言，出争我讼。
da'zhuang'zhi'cui 大壮之萃：空穿漏敝，破桴残缺，阴弗能完，瓦碎不全。
da'zhuang'zhi'sheng 大壮之升：数穷廓落，困于历室，往登玉堂，与尧侑食。
da'zhuang'zhi'kun 大壮之困：道湿为坑，转陷踬强，南国作讳，使我多畏。
da'zhuang'zhi'jing 大壮之井：鳏寡孤独，福禄苦薄，入室无妻，武子哀悲。
da'zhuang'zhi'ge 大壮之革：举袂覆目，不见日月，衣衾杖机，就其夜室。
da'zhuang'zhi'ding 大壮之鼎：长尾踒虵，画地为河，深不可涉，绝无以北，惆然愤息。
da'zhuang'zhi'zhen 大壮之震：晨风文翰，大举就温，昧过我邑，羿无所得。
da'zhuang'zhi'gen 大壮之艮：出入节时，南北无忧，行者亟至，在外归来。
da'zhuang'zhi'jian 大壮之渐：阳氏狂惑，季孙乱愦，陪臣执政，平子拘折，我心不快。
da'zhuang'zhi'gui'mei 大壮之归妺：五乌六鸱，相对蹲跂，礼让不兴，虞芮争讼。
da'zhuang'zhi'feng 大壮之丰：顾念所生，隔在东平，遭离满沸，河川决溃，幸得无恙，复归相室。
da'zhuang'zhi'lv 大壮之旅：追猎东走，兔逃我后，吾锐不利，独空无有。
da'zhuang'zhi'xun 大壮之巽：犬吠非主，上下胶扰，敌人袭战，闵王逃走。
da'zhuang'zhi'dui 大壮之兑：嵩高岱宗，峻直且神，触石肤寸，千里蒙恩。
da'zhuang'zhi'huan 大壮之涣：陈鱼观社，佷荒逾矩，为民开绪，亡其祖考。
da'zhuang'zhi'jie 大壮之节：四壁无户，三步一止，东西南北，利不可得。
da'zhuang'zhi'zhong'fu 大壮之中孚：求君衣裳，情不可当，触讳西行，为伯生殃。君之上欢，得其安存。
da'zhuang'zhi'xiao'guo 大壮之小过：春鸿飞东，以马贸金，利可得深。
da'zhuang'zhi'ji'ji 大壮之既济：禾生?蠹，还自克贼，使我无得。
da'zhuang'zhi'wei'ji 大壮之未济：桀乱无道，民散不聚，倍室弃家，逃遁出走。
jin'zhi'jin 晋之晋：销锋铸耜，休牛放马，甲兵解散，夫妇相保。
jin'zhi'gan 晋之乾：一衣三冠，无所加元，衣服不来，为我灾患。
jin'zhi'kun 晋之坤：百足俱行，相辅为强，三圣翼事，王室宠光。
jin'zhi'tun 晋之屯：鱼蛇之怪，大人忧惧，梁君好城，失其安居。
jin'zhi'meng 晋之蒙：少无强辅，长不见母，劳心远思，自伤忧苦。
jin'zhi'xu 晋之需：前涉溽暑，解不可取，离河三里，败我利市，老牛病马，去之何悔？
jin'zhi'song 晋之讼：君明有德，登天大禄，布政施惠，以感恩福，中子南游，翱翔未复。
jin'zhi'shi 晋之师：哓然唯诺，敬上尊客，执恭除患，御侮致福。
jin'zhi'bi 晋之比：黍稷禾稻，垂秀方造，中旱不雨，伤风病藁。
jin'zhi'xiao'xu 晋之小畜：三嬴六罢，不能越跪，东贾失马，往反劳苦。
jin'zhi'lv 晋之履：倚立相望，引衣欲庄，阴云蔽日，暴雨祈集，降我欢会，使道不通。
jin'zhi'tai 晋之泰：高脚疾步，受肩善趋，日走千里，贾市有得。
jin'zhi'pi 晋之否：北风寒凉，雨雪益冰，忧思不乐，哀悲伤心。
jin'zhi'tong'ren 晋之同人：贞鸟鸣鸠，执一无尤。寝门治理，君子悦喜。
jin'zhi'da'you 晋之大有：蓼萧露瀼，君子龙光。鸣鸾雍和，福禄来同。
jin'zhi'qian 晋之谦：南行求福，与喜相得。封受上赏，鼎足辅国。
jin'zhi'yu 晋之豫：桑华腐蠹，衣弊如络。女功不成，丝布为玉。
jin'zhi'sui 晋之随：左服易，右王良，心欢嘉，利从己。
jin'zhi'gu 晋之蛊：寿考不忘，驾騂东行。之适陈宋，南贾楚荆，得利息长，旅自多罢，畏昼喜夜。
jin'zhi'lin 晋之临：羔羊皮弁，君子朝服，辅政扶德，以合万福。
jin'zhi'guan 晋之观：鸇鸠徙巢，西至平州，遭逢雷电，破我苇芦，室家饥寒，思吾故初。
jin'zhi'ke'shi 晋之噬嗑：大尾小头，重不可摇。上弱下强，阴制其雄。
jin'zhi'ben 晋之贲：?足息肩，有所忌难，金城铜郭，以铁为关，藩屏自卫，安止无患。
jin'zhi'bo 晋之剥：天命玄鸟，下生大商，造定四表，享国久长。
jin'zhi'fu 晋之复：赋敛重数，政为民贼，杼轴空虚，家去其室。
jin'zhi'wu'wang 晋之无妄：阴阳隔塞，许嫁不荅，宛丘新台，悔往叹息。
jin'zhi'da'xu 晋之大畜：愿望登虚，意常欲逃，贾辛丑恶，妻不安夫。
jin'zhi'yi 晋之颐：踧行窃视，有所畏避，蔽目伏藏，以夜为利。
jin'zhi'da'guo 晋之大过：信敏恭谦，敬鬼尊神，五岳四渎，克厌帝心，受福宜年。
jin'zhi'kan 晋之坎：悬悬南海，去家万里，飞兔腰袅，一日见母，除我忧悔。
jin'zhi'li 晋之离：虽污不辱，因何洗足，童子褰衣，五年平复。
jin'zhi'xian 晋之咸：宫城立见，衣就袂裙，恭谦自卫，终无祸尤。
jin'zhi'heng 晋之恒：敝笱在梁，不能得鱼，望贫千里，所至空虚。
jin'zhi'dun 晋之遯：千里騂驹，为王服车，嘉其骊荣，君子有成。
jin'zhi'da'zhaung 晋之大壮：鼎足承德，嘉谋生福，为王开庭，得心所欲。
jin'zhi'ming'yi 晋之明夷：右手无合，独折左指，禹汤失佐，事功弗立。
jin'zhi'jia'ren 晋之家人：忧凶憎累，患近不解，心意西东，事无成功。
jin'zhi'kui 晋之睽：东行食榆，困于枯株，失妻无家，志穷为忧。
jin'zhi'jian 晋之蹇：五经六纪，仁道所在，正月繁霜，独不离咎。
jin'zhi'jie 晋之解：解缓不前，慆怠失便；二至之戎，家无祸凶，刻水象形，闻言不信。
jin'zhi'sun 晋之损：仁爱笃厚，不以所忿，害其所子，从我旧都，日益富有。
jin'zhi'yi 晋之益：缺破不成，胎卵未生，弗见兆形。
jin'zhi'kuai 晋之夬：摧角不伤，虽折复长，秉德无骞，老赖荣光。
jin'zhi'gou 晋之姤：乘桴渡海，免脱厄中，虽困无咎。
jin'zhi'cui 晋之萃：孔鸾鸳雏，鵁鹅鹈鸪，翱翔紫渊，嘉禾之圃，君子以娱。
jin'zhi'sheng 晋之升：众来得愿，甘露温润，乐易君子，不逢祸乱。
jin'zhi'kun 晋之困：东骑堕落，千里独宿，高岸为谷，阳失其室。
jin'zhi'jing 晋之井：八才既登，以成善功，厖降庭坚，国无忧凶。
jin'zhi'ge 晋之革：邯郸反言，父兄生患，竟涉忧恨，卒死不还。
jin'zhi'ding 晋之鼎：五锐铁颐，仓库空虚，贾市无盈，与利为仇。
jin'zhi'zhen 晋之震：白鸟衘饵，鸣呼其子，施技张翅，来从其母。
jin'zhi'gen 晋之艮：学灵三年，圣且明神。先见善祥，嘉吉福庆，饵吉知来，告我无咎。
jin'zhi'jian 晋之渐：云孽蒸起，失其道理。伤害年谷，神君之精。
jin'zhi'gui'mei 晋之归妺：春耕有息，秋入利福。献???大???，以乐成功。
jin'zhi'feng 晋之丰：羸豕踯躅，虎入都邑。遮遏左右，国门勑至。
jin'zhi'lv 晋之旅：东行西维，南北善迷，逐旅失群，亡我襦衣。
jin'zhi'xun 晋之巽：居室之伦，夫妇和亲，小人乘车，硕果失豢。
jin'zhi'dui 晋之兑：东方孟春，乘冰戴盆，惧危不安，终身所欢。
jin'zhi'huan 晋之涣：风吹尘起，十里无所，南国年伤，不可安处。
jin'zhi'jie 晋之节：重载伤车，妇失无夫，三十不室，独坐空庐。
jin'zhi'zhong'fu 晋之中孚：败牛羸马，与利为市，不我嘉喜。
jin'zhi'xiao'guo 晋之小过：日出阜东，山蔽其明，章甫荐屦，箕子佯狂。
jin'zhi'ji'ji 晋之既济：出入门所，与道开通，???梁之信，不失日中，少季渡江，来归其邦，疾病危亡。
jin'zhi'wei'ji 晋之未济：邑兵卫师，如转蓬时，居之危凶。
ming'yi'zhi'ming'yi 明夷之明夷：他山之储，与璆为仇，来攻吾城，伤我肌肤，邦家骚忧。
ming'yi'zhi'gan 明夷之乾：践履寒冰，十步九寻，虽有苦痛，不为忧病。
ming'yi'zhi'kun 明夷之坤：太公避纣，七十隐处，卒逢圣文，为王室辅。
ming'yi'zhi'tun 明夷之屯：日月之涂，所行必到，无有患悔。
ming'yi'zhi'meng 明夷之蒙：讽德讼功，美周盛隆。旦辅成周，光济冲人。
ming'yi'zhi'xu 明夷之需：童女无室，未有配合，空坐独宿。
ming'yi'zhi'song 明夷之讼：穿鼻系株，为虎所拘。王母祝祠，祸不成灾，遂然脱来。
ming'yi'zhi'shi 明夷之师：黄帝神明，八子圣聪，佚受大福，天下平康。
ming'yi'zhi'bi 明夷之比：深谷为陵，衰者复兴，乱倾之国，民得安息，中妇病困，遂入冥室。
ming'yi'zhi'xiao'xu 明夷之小畜：道远辽绝，路宿多悔，顽嚣相聚，生我畏恶。
ming'yi'zhi'lv 明夷之履：旦树菽豆，暮成藿羹，心之所乐，志快心欢。
ming'yi'zhi'tai 明夷之泰：切切之患，凶忧不成，虎不敢齚，利当我身。
ming'yi'zhi'pi 明夷之否：王伯远宿，长妇在室，异袍恃食，所求不得。
ming'yi'zhi'tong'ren 明夷之同人：寒燠失时，阳旱为灾，虽耗无忧。
ming'yi'zhi'da'you 明夷之大有：虽穷复通，履危不凶，保其明功。
ming'yi'zhi'qian 明夷之谦：狼虎所宅，不可以居，为我患忧。
ming'yi'zhi'yu 明夷之豫：喋嗫处耀，昧冥相传。多言少实，语无成事。
ming'yi'zhi'sui 明夷之随：履冰蹈凌，虽困不穷。播雀登岩，卒无忧凶。
ming'yi'zhi'gu 明夷之蛊：文文墨墨，忧祸相杂。南北失志，东西不得。
ming'yi'zhi'lin 明夷之临：争讼不已，更相谈訽。张季弱日，被发北走。
ming'yi'zhi'guan 明夷之观：德积逢时，宜其美才。相明辅圣，拜受福休。长女不嫁，后为大悔。
ming'yi'zhi'ke'shi 明夷之噬嗑：江水沱汜，思附君子。伯仲爰归，不我肯顾，侄娣恨悔。
ming'yi'zhi'ben 明夷之贲：光礼春成，陈宝鸡鸣。阳明失道，不能自守，消亡为咎。
ming'yi'zhi'bo 明夷之剥：惊虎无患，虞为我言。赖得以安。
ming'yi'zhi'fu 明夷之复：伪言妄语，转相诖误，不知狼处。
ming'yi'zhi'wu'wang 明夷之无妄：履悖自敌，凶忧来到，痛不能笑。
ming'yi'zhi'da'xu 明夷之大畜：牵尾不前，逆理失臣，惠朔以奔。
ming'yi'zhi'yi 明夷之颐：三狸搏鼠，遮遏前后，死于环城，不得脱走。
ming'yi'zhi'da'guo 明夷之大过：言笑未卒，忧来暴卒。身墨丹索，槛囚装束。
ming'yi'zhi'kan 明夷之坎：阴积不已，云作淫雨。伤害平陆，民无室屋。
ming'yi'zhi'li 明夷之离：山林麓薮，非人所处。鸟兽无礼，使我心苦。
ming'yi'zhi'xian 明夷之咸：新作初陵，逾蹈难登。三驹推车，跌顿伤颐。
ming'yi'zhi'heng 明夷之恒：魂微惙惙，行纩听绝。旷然大通，复更生活。
ming'yi'zhi'dun 明夷之遯：栾子作殃，伯氏诛伤。州犁奔楚，去其邑乡。
ming'yi'zhi'da'zhaung 明夷之大壮：骄胡犬形，造恶作凶。无所能成，还自灭身。
ming'yi'zhi'jin 明夷之晋：陈辞达城，使安不倾。增荣益誉，以成功名。
ming'yi'zhi'jia'ren 明夷之家人：三杞无枣，家无积莠。使鸠求妇，顽不我许。
ming'yi'zhi'kui 明夷之睽：慎祸重病，颜子为友，乃能安存。牢户系羊，乃能受庆。
ming'yi'zhi'jian 明夷之蹇：鹿得美草，鸣呼其友。九族和穆，不忧饥乏。
ming'yi'zhi'jie 明夷之解：亡玉失鹿，不知所伏。利以避危，全我生福。甘雨时降，年岁有得。
ming'yi'zhi'sun 明夷之损：逢时得当，身受福庆。
ming'yi'zhi'yi 明夷之益：鹄思其雄，欲随凤东。顺理羽翼，出次须日。中留北邑，复反其室。
ming'yi'zhi'kuai 明夷之夬：环堵倚锄，升升属口。贫贱所处，心寒昨苦。
ming'yi'zhi'gou 明夷之姤：孤独特处，莫依为辅，心劳志苦。
ming'yi'zhi'cui 明夷之萃：稷为尧使，西见王母。拜请百福，赐我喜子，长乐富有。
ming'yi'zhi'sheng 明夷之升：鸣条之郊，北奔犬胡。左衽为长，国号匈奴。王君旄头，立尊单于。
ming'yi'zhi'kun 明夷之困：绝而复通，虽达不穷。终得其愿，姬姜相从。
ming'yi'zhi'jing 明夷之井：阳并悖狂，拔剑自伤，为身坐殃。
ming'yi'zhi'ge 明夷之革：方圆不同，刚柔异乡。掘井得石，劳而无功。
ming'yi'zhi'ding 明夷之鼎：乘风雨会，与飞鸟俱。动举千里，见我爱母。
ming'yi'zhi'zhen 明夷之震：三涂五岳，阳城太室。神明所扶，独无兵革。
ming'yi'zhi'gen 明夷之艮：鸱鴞取妇，深目窈身。折腰不媚，与伯相背。
ming'yi'zhi'jian 明夷之渐：转行轨轨，行近不远。旦夕入门，与君笑言。
ming'yi'zhi'gui'mei 明夷之归妺：求利难国，逃去我北。复归其城，不为吾贼。
ming'yi'zhi'feng 明夷之丰：日月之途，所行必到。无凶无咎，安宁不殆。
ming'yi'zhi'lv 明夷之旅：管仲遇桓，得其愿欢。胶目启牢，振冠无忧。笑戏不止，空言妄行。
ming'yi'zhi'xun 明夷之巽：出入蹈践，动顺天时。俯仰有节，祸灾不来。
ming'yi'zhi'dui 明夷之兑：内崩伤中，上乱无恒。虽有美粟，我不得食。
ming'yi'zhi'huan 明夷之涣：逐祸除患，道德神仙。遏恶万里，福常在前，身乐以安。
ming'yi'zhi'jie 明夷之节：牛惊马走，上下浑扰。鼓音不绝，顷公奔败。
ming'yi'zhi'zhong'fu 明夷之中孚：西上九陂，往来留连。止须时日，虚与有德。
ming'yi'zhi'xiao'guo 明夷之小过：虎怒捕羊，猬不能攘。
ming'yi'zhi'ji'ji 明夷之既济：涌泉滈滈，南流不绝。卒为江海，败坏邑里，家无所处。将帅袭战，获其丑虏。
ming'yi'zhi'wei'ji 明夷之未济：桃弓苇戟，除残去恶，敌人执服。
jia'ren'zhi'jia'ren 家人之家人：天命赤乌，与君徼期。征伐无道，诛其君傲，居止何忧？
jia'ren'zhi'gan 家人之乾：千岁槐根，身多斧瘢。伤痈擣理，枝叶不出。
jia'ren'zhi'kun 家人之坤：喭喭谔谔，虎豹相齚。惧畏悚息，终无难恶。
jia'ren'zhi'tun 家人之屯：娶于姜吕，驾迎新妇。少齐在门，夫子欢喜。
jia'ren'zhi'meng 家人之蒙：膏壤肥泽，民人孔乐。宜利居止，长安富有。
jia'ren'zhi'xu 家人之需：主有圣德，上配大极。皇灵建中，授我以福。
jia'ren'zhi'song 家人之讼：耄老蒙钝，不见东西。少者弗慕，君不与谋。悬舆致仕，退归里居。
jia'ren'zhi'shi 家人之师：三狂北行，道逢大狼。暮宿患泽，为祸堪伤。
jia'ren'zhi'bi 家人之比：更旦初岁，振除祸败。新衣元服，拜受利福。
jia'ren'zhi'xiao'xu 家人之小畜：杲杲白日，为月所食。损上毁下，郑昭出走。
jia'ren'zhi'lv 家人之履：君子失意，小人得志。乱扰并作，奸邪充塞。虽有百尧，颠不可救。
jia'ren'zhi'tai 家人之泰：仁德履洽，恩及异域。泽被殊方，福庆隐伏。作蚕不织，寒无所得。
jia'ren'zhi'pi 家人之否：东求金玉，反得弊石。名曰无宜，字曰丑恶，众所贱薄。
jia'ren'zhi'tong'ren 家人之同人：击鼓合战，士怯叛亡。威令不行，败我成功。
jia'ren'zhi'da'you 家人之大有：仲春孟夏，和气所舍。生我嘉福，国无残贼。
jia'ren'zhi'qian 家人之谦：尹氏伯奇，父子生离。无罪被辜，长舌为灾。
jia'ren'zhi'yu 家人之豫：三谷不熟，民苦困极。驾之新邑，嘉乐有德。
jia'ren'zhi'sui 家人之随：登虚望贫，暮食无食。长子南戍，与我生分。
jia'ren'zhi'gu 家人之蛊：东市齐鲁，南贾荆楚。羽毛齿革，为吾利宝。
jia'ren'zhi'lin 家人之临：节情省欲，贼敛有度。家给人足，公刘以富。
jia'ren'zhi'guan 家人之观：恭宽信敏，功加四海。辟去不祥，喜来从母。
jia'ren'zhi'ke'shi 家人之噬嗑：张狂妄作，与恶相逢。不得所欲，生我独凶。
jia'ren'zhi'ben 家人之贲：画龙头颈，文章不成。甘言美语，诡辞无名。
jia'ren'zhi'bo 家人之剥：骑龙乘风，上见神公。彭祖受刺，王乔赞通。巫咸就位，拜寿无穷。
jia'ren'zhi'fu 家人之复：温仁君子，忠孝所在。八国为邻，祸灾不处。
jia'ren'zhi'wu'wang 家人之无妄：威权分离，乌夜徘徊。群蔽目光，大人诛伤。
jia'ren'zhi'da'xu 家人之大畜：学灵三年，圣且明神。先知善祥，吉喜福庆。神乌来见，告我无忧。
jia'ren'zhi'yi 家人之颐：东山家辞，处妇思夫。伊威盈室，长股羸户。叹我君子，役日未已。
jia'ren'zhi'da'guo 家人之大过：张颔开口，舌直距齿。然诺不行，政乱无绪。
jia'ren'zhi'kan 家人之坎：吹角高邦，有夫失羊。众民惊惶，警慎避咎，勑不行殃。
jia'ren'zhi'li 家人之离：南行出城，世得福祉。王姬归齐，赖其所欲。
jia'ren'zhi'xian 家人之咸：心狂老悖，视听耸类。政令无常，下民多孽。
jia'ren'zhi'heng 家人之恒：安上宜官，一日九迁。逾群超等，牧养恒山。
jia'ren'zhi'dun 家人之遯：东邻嫁女，为王妃后。庄公筑馆，以尊王母，归于京师，季姜悦喜。
jia'ren'zhi'da'zhaung 家人之大壮：六甲无子，己丧其戊。五丁不亲，庚失曾孙，癸走出门。
jia'ren'zhi'jin 家人之晋：阴雾不清，浊政乱民。孟秋季夏，水坏我居。
jia'ren'zhi'ming'yi 家人之明夷：骑豚逐羊，不见所望。经涉虎庐，亡身失羔。
jia'ren'zhi'kui 家人之睽：安床厚褥，不归久宿。弃我喜宴，困于南国。投杼之忧，弗成祸灾。
jia'ren'zhi'jian 家人之蹇：五方四维，平安不危。利以居止，保有玉女。
jia'ren'zhi'jie 家人之解：西贾巴蜀，寒雪至毂。欲前不得，复反其室。
jia'ren'zhi'sun 家人之损：刚柔相呼，二姓为家。霜降既同，惠我以仁。
jia'ren'zhi'yi 家人之益：天马五道，炎火分处。往来上下，住又驹亡。衣柔巾麻，相随哭歌，凶恶如何？
jia'ren'zhi'kuai 家人之夬：出门怀忧，东上祸丘。与凶相遇，自为灾患。
jia'ren'zhi'gou 家人之家人之姤：西行求玉，冀得隋璞。反见凶恶，使我惊惑。
jia'ren'zhi'cui 萃：出门无妄，动作失利。衔忧怀祸，使我多悴。
jia'ren'zhi'sheng 家人之升：高楼无柱，颠僵不久。纣失三仁，身死牧野。
jia'ren'zhi'kun 家人之困：避祸逃殃，身外不伤。高贵疾颠，华落堕凶。
jia'ren'zhi'jing 家人之井：张牙反目，怒齚作怒。狂马烧犬，道惊伤轸。
jia'ren'zhi'ge 家人之革：泉涸龙忧，箕子为奴。干叔陨命，殷破其家。
jia'ren'zhi'ding 家人之鼎：向食饮酒，嘉宾聚会。牂羊大猪，君子饶有。
jia'ren'zhi'zhen 家人之震：黄牛騂犊，东行折角。冀得百牂，反亡我囊。
jia'ren'zhi'gen 家人之艮：路多枳棘，步刺我足。不利旅客，为心作毒。
jia'ren'zhi'jian 家人之渐：执斧破薪，使媒求妇。和合二姓，亲御斯酒。居比邻里，姑公悦喜。
jia'ren'zhi'gui'mei 家人之归妺：驾车出门，顺时宜西。福佑我身，安宁无患。
jia'ren'zhi'feng 家人之丰：日新东从，魁杓为祸。仆台为秦，使我久坐。
jia'ren'zhi'lv 家人之旅：山陵丘墓，魂魄室屋。精光竭尽，长卧无觉。
jia'ren'zhi'xun 家人之巽：孩子贪饵，为利所悦。探把釜甑，烂其臂手。
jia'ren'zhi'dui 家人之兑：何材待时，闭户独愁。蚯蚓冬行，解我无忧。桑蚕不得，女功弗成。
jia'ren'zhi'huan 家人之涣：解商惊惶，散我衣装，君不安邦。
jia'ren'zhi'jie 家人之节：害政养贼，背主入愆。跛行不安，国危为患。
jia'ren'zhi'zhong'fu 家人之中孚：祸走患伏，喜为我福。凶恶消亡，灾害不作。
jia'ren'zhi'xiao'guo 家人之小过：老马无驹，病鸡不雏。三雌独宿，利在山北。
jia'ren'zhi'ji'ji 家人之既济：播天舞地，哓乱神所，居乐无咎。
jia'ren'zhi'wei'ji 家人之未济：异国殊俗，情不相得。金木为仇，酉贼檀谷。
kui'zhi'kui 睽之睽：仓盈庾亿，宜稼黍稷，年岁有息。
kui'zhi'gan 睽之乾：被服文衣，游观酒池，上堂见觞。喜为吾兄，使我忧亡。
kui'zhi'kun 睽之坤：邑姜叔子，天文在手。实沉参墟，封为晋侯。
kui'zhi'tun 睽之屯：改柯易叶，饭温不食。豪雄争强，先者受福。
kui'zhi'meng 睽之蒙：馨香陟降，明德上登。社神佑顾，命予大邻。
kui'zhi'xu 睽之需：老狼白驴，长尾大狐，前颠却踬，进退遇祟。
kui'zhi'song 睽之讼：山没丘浮，陆为水鱼，燕雀无庐。
kui'zhi'shi 睽之师：懿公浅愚，不深受谋。无援失国，为狄所贼。
kui'zhi'bi 睽之比：鼎炀其耳，热不可举。大涂塞壅，旅人心苦。
kui'zhi'xiao'xu 睽之小畜：凶声丑言，恶不可闻。君子舍之，往恨我心。
kui'zhi'lv 睽之履：昧暮乘车，履危蹈沟。亡失群物，摧折两轴。
kui'zhi'tai 睽之泰：南有嘉鱼，驾黄取???。鲂鱮诩诩，利来毋忧。
kui'zhi'pi 睽之否：隔在九山，往来劳难。心结不通，失其所欢。
kui'zhi'tong'ren 睽之同人：下流难居，狂夫多罢。贞良温柔，年岁不富。
kui'zhi'da'you 睽之大有：狐狸雉兔，畏人逃去。分走窜匿，不知所处。
kui'zhi'qian 睽之谦：异体殊俗，各有所属。西邻孤妪，欲寄我室。主母骂詈，终不可得。
kui'zhi'yu 睽之豫：怒非怨妬，贪得腐鼠。而呼鹊鸇，自令失饵，致被困患。
kui'zhi'sui 睽之随：五心六意，岐道多怪。非君本志，生我恨悔。
kui'zhi'gu 睽之蛊：三班六黑，同室共食。日长月息，我家有德。
kui'zhi'lin 睽之临：方船备水，旁河燃火，终身无祸。
kui'zhi'guan 睽之观：翳屏独语，不闻朝市。以利居服，兔跛后闻。
kui'zhi'ke'shi 睽之噬嗑：以处不安，从反触患。
kui'zhi'ben 睽之贲：剠刖髡劓，人所贱弃。批捍之言，我心不快。
kui'zhi'bo 睽之剥：皋田禾黍，捶壤麻阜。衣食我躬，室家饶有。
kui'zhi'fu 睽之复：两目失明，日夺无光。胫足跛踦，不可以行，顿于丘傍。
kui'zhi'wu'wang 睽之无妄：金城朔方，外国多羊。履霜不时，去复为忧。
kui'zhi'da'xu 睽之大畜：匿病不医，乱政伤灾。纣作淫虐，商破其墟。
kui'zhi'yi 睽之颐：鬼泣哭枉，悲伤无后。甲子昧爽，殷人绝祀。
kui'zhi'da'guo 睽之大过：焱风卒起，车驰袍褐。弃古追亡，失其和节，心忧惙惙。
kui'zhi'kan 睽之坎：耄老失明，闻善不从。自令颠沛，败为咎殃。
kui'zhi'li 睽之离：随风骑龙，与利相逢。田获三狐，商伯有功。冲冲之邑，长安无他。
kui'zhi'xian 睽之咸：三牛五?，重明作福，使我有得。疾人官狱，忧在心腹。
kui'zhi'heng 睽之恒：孟巳乙丑，哀呼尼父。明德讫终，乱害滋起。
kui'zhi'dun 睽之遯：华灯百枝，消暗衰微。精光讫尽，奄如灰縻。
kui'zhi'da'zhaung 睽之大壮：鹰飞雉退，兔伏不起。弧张狼鸣，野鸡飞惊。
kui'zhi'jin 睽之晋：鬭战天门，身有何患？室家具在，不失其欢。
kui'zhi'ming'yi 睽之明夷：东家杀牛，行逆腥臊，神背西顾，命衰绝周。亳社灾烧，宋人夷诛。
kui'zhi'jia'ren 睽之家人：阴阳辨舒，二姓相合。婚姻孔云，生我利福。
kui'zhi'jian 睽之蹇：东入海口，循流北走。一高一下，五邑无主。十日六夜，死于水涘。
kui'zhi'jie 睽之解：孤竹之墟，失妇无夫。伤于蒺藜，不见其妻。东郭棠姜，武子以亡。
kui'zhi'sun 睽之损：天户东墟，尽既为灾。跰???黯聋，秦伯受殃。
kui'zhi'yi 睽之益：赖先休光，受福之祉。虽遭乱溃，独不危殆。
kui'zhi'kuai 睽之夬：折若闭目，不见稚叔。三足孤乌，远去家室。
kui'zhi'gou 睽之姤：二人同室，兄弟合食。和乐相好，各得所敬。
kui'zhi'cui 睽之萃：继体守藩，纵欲废贤。君臣淫游，夏氏失身。侧室之门，福禄来存。
kui'zhi'sheng 睽之升：老狐屈尾，东西为鬼。病我长女，坐涕诎指。或西或东，大华易诱。
kui'zhi'kun 睽之困：大树之子，百条共母。当夏六月，枝叶盛茂。鸾凤以庇，召伯避暑。穉穉卭甚，各得其所。
kui'zhi'jing 睽之井：井堙木刊，国多暴残。秦王失戍，坏其太坛。
kui'zhi'ge 睽之革：驾黄买苍，与利相迎。心获所守，不累弟兄。
kui'zhi'ding 睽之鼎：庾亿仓盈，年岁安宁，稼穑熟成。
kui'zhi'zhen 睽之震：人生马渊，寿老且神。飞腾上天，舍宿轩辕，居常乐安。
kui'zhi'gen 睽之艮：思顾所之，乃令逢时。洗我故忧，拜我欢来。
kui'zhi'jian 睽之渐：魁罡所当，初为败殃。君子留连，困于水浆。求金东山，利在代乡。贾市有息，子载母行。
kui'zhi'gui'mei 睽之归妺：铅刀攻玉，无不钻凿。龙体其举，鲁般为辅。三仁翼事，所求必喜。
kui'zhi'feng 睽之丰：喜来如云，举家蒙欢。众才君子，驾福盈门。
kui'zhi'lv 睽之旅：响像无形，骨体不成。微行衰索，消灭无名。
kui'zhi'xun 睽之巽：积水不温，北陆苦寒。露宿多风，君子伤心。
kui'zhi'dui 睽之兑：黄马绿车，驾之大都。赞达才能，使我无忧。
kui'zhi'huan 睽之涣：从风放火，艾芝俱死。三害集聚，十子患伤。
kui'zhi'jie 睽之节：一身三手，无益于辅。两足共节，不能克敏。
kui'zhi'zhong'fu 睽之中孚：南向一室，风雨并入。尘埃积湿，主毋盲痹，偏枯心疾，乱我家资。
kui'zhi'xiao'guo 睽之小过：采薇出车，鱼丽思初。上下促急，君子怀忧。
kui'zhi'ji'ji 睽之既济：先易后否，告我利市。骚苏自苦，思吾故止。
kui'zhi'wei'ji 睽之未济：生宜地乳，上皇大喜。隆我祉福，贵寿无极。
jian'zhi'jian 蹇之蹇：同载共舆，中道别去。丧我元夫，独与孤居。
jian'zhi'gan 蹇之乾：叔盻拘冤，祁子自邑。乘遽解患，羊舌免脱，赖得全生。
jian'zhi'kun 蹇之坤：兔聚东郭，众犬俱猎。围缺不成，无所能获。
jian'zhi'tun 蹇之屯：作室山根，人以为安。一旦崩颓，败我盘飡。
jian'zhi'meng 蹇之蒙：疾风尘起，乱扰崩始。强大并小，先否后喜。
jian'zhi'xu 蹇之需：洁齐沐浴，思明君德。哀公怯弱，风氏复北。
jian'zhi'song 蹇之讼：土瘠瘦薄，培塿无柏，使我不乐。
jian'zhi'shi 蹇之师：褰衣涉河，水深渍罢。赖幸舟子，济脱无他。
jian'zhi'bi 蹇之比：送我季女，至于荡道。齐子旦夕，留连久处。
jian'zhi'xiao'xu 蹇之小畜：三孙六子，安无所苦。中岁发殆，亡我所使。
jian'zhi'lv 蹇之履：扬风偃草，尘埃俱起。清浊溷散，忠直隐处。
jian'zhi'tai 蹇之泰：历险登危，道远劳疲。玄豕自归，困涉大波。
jian'zhi'pi 蹇之否：六艺之门，仁义俱存。鎡基逢时，尧舜为君。伤寒热温，下至黄泉。
jian'zhi'tong'ren 蹇之同人：被服文衣，游观酒池。上堂见觞，喜为吾兄，使我忧亡。
jian'zhi'da'you 蹇之大有：生时不利，天命灾至。制于斧瘢，昼夜苦勤。
jian'zhi'qian 蹇之谦：天门开辟，牢户寥廓。桎梏解脱，拘囚纵释。
jian'zhi'yu 蹇之豫：川渊难游，水为我忧。多言少实，命鹿为驹。建德开基，君子逢时。利以仲疑。
jian'zhi'sui 蹇之随：乡岁逢时，与生为期。枝叶盛茂，君子无忧。
jian'zhi'gu 蹇之蛊：六鷁退飞，为衰败祥。陈师合战，左股夷伤。遂崩不起，霸功不成。
jian'zhi'lin 蹇之临：雷君出装，隐隐西行。霖雨不止，流为巨江，南国以伤。
jian'zhi'guan 蹇之观：牙孽生齿，室蟠启户。幽人利贞，鼓翼起舞。
jian'zhi'ke'shi 蹇之噬嗑：火起上门，不为我残。跳脱东西，独得生完。不利出邻，病疾忧患。
jian'zhi'ben 蹇之贲：举事无成，不利出征。言不可用，众莫能平。
jian'zhi'bo 蹇之剥：老狼白驴，长尾大狐。前颠却踬，进退遇祟。
jian'zhi'fu 蹇之复：日入道极，劳者休息。班马还师，复我燕室。
jian'zhi'wu'wang 蹇之无妄：林麓山薮，非人所处。鸟兽无礼，使我心苦。
jian'zhi'da'xu 蹇之大畜：蓄利积福，日新其德。高氏饮食，忧不为患。
jian'zhi'yi 蹇之颐：张罗百目，鸟不得北。缩颈挂翼，困于窘国。君子治德，获誉受福。
jian'zhi'da'guo 蹇之大过：伯虎仲熊，德义渊弘。使布五教，阴阳顺序。
jian'zhi'kan 蹇之坎：跛踦相随，日暮牛罢。陵迟后旅，失利亡雌。
jian'zhi'li 蹇之离：嬴氏违良，使孟寻兵。师老不已，败于齐卿。
jian'zhi'xian 蹇之咸：日月并居，常暗且微。高山萌颠，丘陵为溪。
jian'zhi'heng 蹇之恒：鸟鹊食谷，张口受哺。蒙被恩德，长大成就。柔顺利贞，君臣合好。
jian'zhi'dun 蹇之遯：虽踬复起，不毁牙齿。克免平复，忧除无疾。
jian'zhi'da'zhaung 蹇之大壮：草木黄落，岁暮无室。虐政为贼，大人失福。
jian'zhi'jin 蹇之晋：避凶东走，反入祸口。制于牙爪，骨为灰土。
jian'zhi'ming'yi 蹇之明夷：欲飞不能，志苦心劳，福不我求。
jian'zhi'jia'ren 蹇之家人：羔裘豹祛，东与福遇。驾迎吾兄，送我鹂黄。
jian'zhi'kui 蹇之睽：东耕破犂，西失良妻。灾害不避，家贫无资。
jian'zhi'jie 蹇之解：鱼陆失所，凫?困苦。泽无雚蒲，晋国以虚。
jian'zhi'sun 蹇之损：脱兔无蹄，三步五罢。南行不进，后市身苦。
jian'zhi'yi 蹇之益：行役未已，新事复起。姬姜劳苦，不得休止。
jian'zhi'kuai 蹇之夬：向日扬光，火为正王。消金厌兵，雷车避藏。阴雨不行，民安其乡。
jian'zhi'gou 蹇之姤：放衘垂辔，奔马不制，弃法作奸，君失其位。
jian'zhi'cui 蹇之萃：司命下游，喜解我忧。皇母缓带，婴子笑喜。
jian'zhi'sheng 蹇之升：黄帝出游，驾龙乘马。东上泰山，南过齐鲁，郡国咸喜。
jian'zhi'kun 蹇之困：既往不说，忧来祸结。北户为患，无所申雪。
jian'zhi'jing 蹇之井：荷蒉隐名，以避乱倾。终身不仕，遂其洁清。
jian'zhi'ge 蹇之革：折挺舂稷，君不得食。头痒搔跟，无益于疾。
jian'zhi'ding 蹇之鼎：植根不固，华叶落去，便为枯树。
jian'zhi'zhen 蹇之震：凶门生患，牢户多冤。沙池秃齿，使叔困贫。
jian'zhi'gen 蹇之艮：登山履谷，与虎相触。猬为功曹，班叔奔北，脱之喜国。
jian'zhi'jian 蹇之渐：麟凤所翔，国无咎殃。贾市十倍，复归惠里。
jian'zhi'gui'mei 蹇之归妺：路险道难，水遏我前。进往不利，回车复还。
jian'zhi'feng 蹇之丰：延颈望邑，恩归其室。台榭不成，未得安息。
jian'zhi'lv 蹇之旅：蒙生株瞿，棘挂我须。小人妬嫉，使恩不遂。
jian'zhi'xun 蹇之巽：南至隐域，深潜处匿。聪明闭塞，与死为伍。
jian'zhi'dui 蹇之兑：机饵设张，司暴子良。范叔不廉，凶害及身。
jian'zhi'huan 蹇之涣：从骑出门，游戏空城。阪高不进，利无所得。
jian'zhi'jie 蹇之节：西国疆梁，为虎作狼。东吞楚齐，并有其王。
jian'zhi'zhong'fu 蹇之中孚：登山代辐，虎在我侧。王孙无惧，仁见不贼。
jian'zhi'xiao'guo 蹇之小过：六月睽睽，各欲有望。后来未壮，俟时旦明。
jian'zhi'ji'ji 蹇之既济：道涉多阪，牛马蜿蟮。车不丽载，请求不得。
jian'zhi'wei'ji 蹇之未济：一口三舌，相妨无益。群羊百?，不为威强。亡马失驹，家耗于财。
jie'zhi'jie 解之解：驾行出游，鸟鬭车前，更相捽灭。兵寇旦来，回车亟还，可以无忧。
jie'zhi'gan 解之乾：大都之居，无物不具。抱布贸丝，所求必得。
jie'zhi'kun 解之坤：胶著木连，不出牢关。家室相安。
jie'zhi'tun 解之屯：孟伯食长，惧其畏王。赖四蒙五，抱福归房。
jie'zhi'meng 解之蒙：防舆疲驷，不任衘辔。君子服之，谈何容易。
jie'zhi'xu 解之需：许嫁既婚，利福在身。适惠生桓，为我鲁君。
jie'zhi'song 解之讼：入门大喜，上堂见母。妻子俱在，兄弟饶友。
jie'zhi'shi 解之师：推车上山，力不能任。颠蹶蹉跌，伤我中心。
jie'zhi'bi 解之比：雁飞退去，不食其雏。禽尚如此，何况人与？
jie'zhi'xiao'xu 解之小畜：福弃我走，利不可得。幽人利贞，终无怨慝。
jie'zhi'lv 解之履：夫妻反目，不能正室。翁云于南，姬言还北。并后匹嫡，二政乱国。
jie'zhi'tai 解之泰：阳衰伏匿，阴淫为贼。赖幸王孙，遂至喜国。
jie'zhi'pi 解之否：入山求玉，不见和璞。终日至暮，劳无所得。
jie'zhi'tong'ren 解之同人：鸣鸾四牡，驾出行狩。合格有获，献公饮酒。
jie'zhi'da'you 解之大有：覆手举牍，易为功力。月正元日，平饮致福。
jie'zhi'qian 解之谦：三火高明，雨灭其光。高位疾颠，骄恣诛伤。
jie'zhi'yu 解之豫：褁糗荷粮，与利相逢。高飞有德，君大获福。
jie'zhi'sui 解之随：道理和得，人不相贼。君子往之，乐有利福。
jie'zhi'gu 解之蛊：水土相得，万物蕃殖。膏泽优渥，君子有德。
jie'zhi'lin 解之临：天孙帝子，与日月处。光荣于世，福禄繁祉。
jie'zhi'guan 解之观：陪依在位，乘非其器。折足覆餗，毁伤宝玉。
jie'zhi'ke'shi 解之噬嗑：鷁飞中退，举事不遂。且守仁德，犹免失坠。
jie'zhi'ben 解之贲：经棘正冠，意盈不廉。桀纣迷惑，谗佞伤贤，使国乱烦。
jie'zhi'bo 解之剥：申酉退跌，阴慝前作。柯条花枝，复泥不白。
jie'zhi'fu 解之复：平正贱使，主服苦事。
jie'zhi'wu'wang 解之无妄：钓鲂河湄，水长无涯，振手徒归。上下昏迷，属公孙齐。
jie'zhi'da'xu 解之大畜：胎养萌生，始见兆形。遭逢雷电，摧角折颈。采?山头，终安不倾。
jie'zhi'yi 解之颐：阳春枯槁，夏多水潦。霜雹俱击，伤我禾黍，年岁困苦。
jie'zhi'da'guo 解之大过：三身六齿，痛疾不已。龋病蠹缺，堕落其宅。
jie'zhi'kan 解之坎：失恃无友，嘉耦出走，傫如丧狗。
jie'zhi'li 解之离：寅重微民，岁乐年息。有国无咎，君子安喜。
jie'zhi'xian 解之咸：登几上车，驾驷南游。合散从横，燕秦以强。
jie'zhi'heng 解之恒：鸟集茂木，顺柔利贞。心乐愿得，感戴慈母。
jie'zhi'dun 解之遯：启蛰始生，万物美荣。祉禄未成，市贾无嬴。
jie'zhi'da'zhaung 解之大壮：骄胡大形，造恶作凶。无所能成，还自灭身。
jie'zhi'jin 解之晋：异国他土，出良骏马。去如奔?，害不能伤。
jie'zhi'ming'yi 解之明夷：恪敬竟职，心不作慝。君明臣忠，民赖其福。
jie'zhi'jia'ren 解之家人：三女求夫，伺候山隅。不见复关，长思忧叹。
jie'zhi'kui 解之睽：驾福乘喜，东至嘉国。戴庆南行，离我室居。
jie'zhi'jian 解之蹇：四奸为残，齐鲁道难。前驱执殳，戒守无患。
jie'zhi'sun 解之损：下扰上烦，蠹蛊为患，岁饥无年。
jie'zhi'yi 解之益：鸡雉失雏，常畏狐狸。黄池要盟，越国以昌。
jie'zhi'kuai 解之夬：坚冰黄鸟，终日悲号。不见白粒，但观蓬蒿。数惊鸷鸟。孰为我忧？
jie'zhi'gou 解之姤：王铣铁颐，仓库空虚。市贾无盈，与我为仇。
jie'zhi'cui 解之萃：窃名盗位，居非其家。霜陨不实，为阴所贼。
jie'zhi'sheng 解之升：贼仁伤德，天怒不福。斩刈宗社，失其本域。
jie'zhi'kun 解之困：万物初生，蛰虫振起。益寿增福，日受其喜。
jie'zhi'jing 解之井：和气所在，物皆不朽。圣贤居位，国无凶咎。
jie'zhi'ge 解之革：麟游凤舞，岁乐民喜。
jie'zhi'ding 解之鼎：行行窘步，次宿方舍。居安不惧，姬姜何忧？
jie'zhi'zhen 解之震：水深难游，霜寒难涉。商伯失利，旅人稽留。
jie'zhi'gen 解之艮：跛踦相随，日莫牛罢。陵迟后旅，失利亡雌。
jie'zhi'jian 解之渐：一年九锁，更相牵挛。案明如市，不得东西。请谳得报，日中被刑。
jie'zhi'gui'mei 解之归妺：春桃生花，季女宜家。受福多年，男为邦君。
jie'zhi'feng 解之丰：雷鼓东行，稼穑凋伤。大夫执政，君替其明。
jie'zhi'lv 解之旅：季世多忧，乱国淫游。殃祸立至，民无以休。
jie'zhi'xun 解之巽：发輗温汤，过角宿房。宜时布和，无所不通。
jie'zhi'dui 解之兑：水中大贾，求利食子。商人至市，空无所有。
jie'zhi'huan 解之涣：春草萌生，万物敷荣。阴阳和调，国乐无忧。
jie'zhi'jie 解之节：左眇右盲，目视不明。下民多孽，君失其常。
jie'zhi'zhong'fu 解之中孚：悦以内安，不利出门。忧除祸消，公孙何尤。
jie'zhi'xiao'guo 解之小过：丹书之信，言不负语。易我驎骥，君子有德。
jie'zhi'ji'ji 解之既济：上政搔扰，螟?并起。害我嘉谷，年岁无稷。
jie'zhi'wei'ji 解之未济：干旄旌旗，执职在郊。虽有宝珠，无路致之。
sun'zhi'sun 损之损：路多枳棘，步刺我足。不利孤客，为心作毒。
sun'zhi'gan 损之乾：鲤鲋鲔鰕，???福多鱼。资所有无，富我邦家。
sun'zhi'kun 损之坤：景星照堂，麟游凤翔。仁施大行，颂声作兴。征者无明，失其宠光。
sun'zhi'tun 损之屯：羊肠九萦，相推稍前。止须王孙，乃能上天。
sun'zhi'meng 损之蒙：四手共身，莫失所闲。更相放接，动失事便。
sun'zhi'xu 损之需：水流趋下，逯至东来。求我所有，买鲂与鲤。
sun'zhi'song 损之讼：春栗夏枣，少鲜希有。斗千石万，贵不可贩。
sun'zhi'shi 损之师：旦往暮还，相佑与聚，无有凶患。
sun'zhi'bi 损之比：大虵当路，使季畏惧。汤火之灾，切直我肤。赖其天幸，归于生庐。
sun'zhi'xiao'xu 损之小畜：从足去域，飞入陈国。有所畏避，深藏邃匿。
sun'zhi'lv 损之履：海为水宗，聪明且圣。百流归德，无有叛逆，常饶优足。
sun'zhi'tai 损之泰：夏麦麸?，霜击其芒。病君败国，使年大伤。
sun'zhi'pi 损之否：秋隼冬翔，数被严霜。雄父夜鸣，家忧不宁。
sun'zhi'tong'ren 损之同人：乐仁上德，东邻慕义，来安吾国。
sun'zhi'da'you 损之大有：遂忧除殃，污泥生梁，下田为汪。
sun'zhi'qian 损之谦：暗昧冥语，转相诖误。鬼魅所居，谁知卧处。
sun'zhi'yu 损之豫：南历玉山，东入玉关。登上福堂，饮万岁浆。
sun'zhi'sui 损之随：比目四翼，来安我国。福善上堂，与我同床。
sun'zhi'gu 损之蛊：乘牛逐骥，日暮不至。路宿多畏，亡其騂骓。
sun'zhi'lin 损之临：元吉无咎，安宁不殆。
sun'zhi'guan 损之观：奋翅鼓翼，翱翔外国。逍遥徙倚，来归温室。
sun'zhi'ke'shi 损之噬嗑：河伯娶妇，东山氏女。新婚三日，浮云洒雨。露我菅茅，万家之佑。
sun'zhi'ben 损之贲：婴儿求乳，慈母归子。黄麑悦喜，得见甘饱。
sun'zhi'bo 损之剥：贫鬼守门，日破我盆。毁罂伤瓶，空虚无子。
sun'zhi'fu 损之复：多载重负，损弃于野。予无稚子，但自劳苦。
sun'zhi'wu'wang 损之无妄：雄狐绥绥，登山崔嵬。昭告显功，大福允兴。
sun'zhi'da'xu 损之大畜：婴儿孩笑，未有所识。彼童而争，乱我政事。
sun'zhi'yi 损之颐：十丸同投，为雉所维。独得跳脱，完全不亏。
sun'zhi'da'guo 损之大过：狐济濡尾，求橘得枳。季妣怀悔，鲍舍鱼臭。
sun'zhi'kan 损之坎：跌足息肩，所忌不难。金城铜郭，以铁为关。藩屏周卫，安止无患。
sun'zhi'li 损之离：戴尧扶禹，松乔彭祖。西过王母，道路夷易，无敢难者。
sun'zhi'xian 损之咸：京庾积聚，黍稷以极。行者疾至，可以厌饱。
sun'zhi'heng 损之恒：良天孔姬，胁悝登台。乐季不扶，叔辄走逃。
sun'zhi'dun 损之遯：天之所予，福禄常在，不忧危殆。
sun'zhi'da'zhaung 损之大壮：行触天纲，马死车伤。身无憀赖，困穷乏粮。
sun'zhi'jin 损之晋：铅刀攻玉，坚不可得。尽我筋力，胝蠒为疾。
sun'zhi'ming'yi 损之明夷：穆违百里，使孟奋武。将军师战，败于淆口。
sun'zhi'jia'ren 损之家人：有人追亡，鸟言所匿，不旅日得。
sun'zhi'kui 损之睽：府藏之富，王以赈贷。捕鱼河海，苟罔多得。
sun'zhi'jian 损之蹇：鸿飞遵陆，公归不复，伯氏客宿。
sun'zhi'jie 损之解：凫过稻庐，甘乐广鰌。虽惊不去，田畯怀忧。
sun'zhi'yi 损之益：雨师娶妇，黄岩季子。成礼既婚，相呼面南。膏泽应时，年丰大喜。
sun'zhi'kuai 损之夬：蓄积有馀，粪土不居。美哉轮奂，出有高车。
sun'zhi'gou 损之姤：重门击柝，介士守护。终有他道，虽惊不惧。
sun'zhi'cui 损之萃：大都王市，稠人多宝。公孙宜贾，其贷万倍。
sun'zhi'sheng 损之升：秋隼冬翔，数被严霜。甲兵当庭，万物不生。雄犬夜鸣，民扰以惊。
sun'zhi'kun 损之困：招祸致凶，来螫我邦。痛在手足，不得安息。
sun'zhi'jing 井：秦失其鹿，疾走先得。勇夫慕义，君子变服。
sun'zhi'ge 损之损之革：山陵四塞，遏我迳路。欲前不得，复还故处。
sun'zhi'ding 损之鼎：一指食肉，口无所得。舌嚵于腹。
sun'zhi'zhen 损之震：晨夜惊骇，不知所止。皇母相佑，卒得安处。
sun'zhi'gen 损之艮：豺狼所言，语无成全。误我白马，使乾口来。
sun'zhi'jian 损之渐：呼精灵来，魄生无忧。疾病愈瘳，解我患愁。
sun'zhi'gui'mei 损之归妺：牧羊逐兔，使鱼相捕。任非其人，卒岁无功，不免辛苦。
sun'zhi'feng 损之丰：堂祥上楼，与福俱居。席地妃治，国安无忧。
sun'zhi'lv 损之旅：禹召诸神，会稽南山。执玉万国，天下康安。
sun'zhi'xun 损之巽：太姒文母，乃生圣子。昌发受命，为天下主。
sun'zhi'dui 损之兑：两罝同室，兔无谁告，与狂相触，蒙我以恶。
sun'zhi'huan 损之涣：桃雀窃脂，巢于小枝。动摇不安，为风所吹。寒恐悚栗，常忧殆危。
sun'zhi'jie 损之节：阳春长日，万物华实，乐有利福。
sun'zhi'zhong'fu 损之中孚：邻不我顾，而望玉女。身疾疮癞，谁肯媚者？
sun'zhi'xiao'guo 损之小过：涸旱不雨，泽竭无流。鱼鳖乾口，皇天不忧。
sun'zhi'ji'ji 损之既济：狼虎之乡，日争凶讼。受性贪饕，不能容纵。
sun'zhi'wei'ji 损之未济：阴注阳疾，水离其室。舟楫大作，伤害黍稷。民饥于食，亦病心腹。
yi'zhi'jie 益之益：文王四乳，仁爱笃厚。子畜十男，无有折夭。
yi'zhi'gan 益之乾：下堂出门，东至九山。逢福值喜，得其安闲。
yi'zhi'kun 益之坤：城上有乌，自名破家。招呼鸩毒，为国患灾。
yi'zhi'tun 益之屯：伯虎仲熊，德义渊闻。使敷五教，阴阳顺序。
yi'zhi'meng 益之蒙：饮酒醉酣，跳起争鬭。手足纷挐，伯伤仲僵，东家治丧。
yi'zhi'xu 益之需：四目相视，稍近同机。日昳之后，见吾伯姊。
yi'zhi'song 益之讼：随时逐便，不失利门。多获得福，富于封君。
yi'zhi'shi 益之师：陇西冀北，多见骏马。去如焱扬，害不能伤。
yi'zhi'bi 益之比：白龙黑虎，起伏俱怒。蚩尤败走，死于鲁首。
yi'zhi'xiao'xu 益之小畜：鸿飞戾天，避害紫渊。虽有锋门，不能危身。
yi'zhi'lv 益之履：平国不君，夏氏作乱。乌号窃发，灵公陨命。
yi'zhi'tai 益之泰：江汉上游，政逆民忧。阴伐其阳，雄受其殃。
yi'zhi'pi 益之否：东家杀牛，闻臭腥臊。神怒不顾，命衰绝周。亳社灾烧，妄夷诛愁。
yi'zhi'tong'ren 益之同人：西诛不服，恃强负力。倍道趍敌，师走败覆。
yi'zhi'da'you 益之大有：一妇六夫，乱扰不治。张王季疾，莫适为公。政道壅塞，周君失邦。
yi'zhi'qian 益之谦：配合相迎，利之四乡。昏以为期，明星煌煌。欣喜爽泽，所言得当。
yi'zhi'yu 益之豫：猿堕高木，不踒手足。握金怀玉，还归其室。
yi'zhi'sui 益之随：卷领遁世，仁德不害。三圣攸同，周国茂兴。
yi'zhi'gu 益之蛊：去患脱厄，安无怵惕。上福喜堂，见我欢悦。
yi'zhi'lin 益之临：带季儿良，明知权兵。将师合战，敌不能当，赵魏以强。
xu'zhi'li 益之观：鹄思其雄，欲随凤东。顺理羽翼，出次须日。中留北邑，复反其室。
yi'zhi'ke'shi 益之噬嗑：耳如惊鹿，不能定足。室家分散，各走匿窜。
yi'zhi'ben 益之贲：甲乙丙丁，俱位我庭。三丑六子，入门见母。
yi'zhi'bo 益之剥：蹑华颠，观浮云。风不摇，雨不薄。心安吉，无患咎。
yi'zhi'fu 益之复：德施流行，利之四乡。雨师洒道，风伯逐殃。巡狩封禅，以告成功。
yi'zhi'wu'wang 益之无妄：水流趍下，遂成东海。求我所有，买鳝与鲤。
yi'zhi'da'xu 益之大畜：和气相薄，膏润津泽，生我嘉谷。
yi'zhi'yi 益之颐：忧惊以除，祸不成灾，安全以来。
yi'zhi'da'guo 益之大过：坚冰黄鸟，常哀悲愁。不见白粒，但覩藜蒿。数惊鸷鸟，飘为我忧。
yi'zhi'kan 益之坎：翕翕??，实坠崩颠。灭其命身。
yi'zhi'li 益之离：因祸致福，喜盈其室。
yi'zhi'xian 益之咸：佳居千里，不见河海，无有鱼市。
yi'zhi'heng 益之恒：鹿得美草，鸣呼其友。九族和睦，不忧饥乏。
yi'zhi'dun 益之遯：出门得堂，不逢祸殃。入户自若，不见矛戟。
yi'zhi'da'zhaung 益之大壮：罍尊重席，命我嘉客。福佑久长，不见祸殃。
yi'zhi'jin 益之晋：鸣鸿俱飞，北就鱼池。鳝鲔鰋鲤，多饶所有。一笱获两，利之过倍。
yi'zhi'ming'yi 益之明夷：当风奋翼，与鸟飞北。入我嘉国，见吾庆室。
yi'zhi'jia'ren 益之家人：麒麟凤凰，善政得祥。阴阳和调，国无灾殃。
yi'zhi'kui 益之睽：逐狐东山，水遏我前。深不可涉，失其后便。
yi'zhi'jian 益之蹇：丑戌亥子，饥馑前生。阴阳暴客，水绝我食。
yi'zhi'jie 益之解：狐狸雉兔，畏人逃去。分走窜匿，不知所处。
yi'zhi'sun 益之损：桀跖恶人，使德不通。炎旱为殃，年谷大伤。
yi'zhi'kuai 益之夫：兔乳在室，行来雀食。虎惧我子，长号不已。
yi'zhi'gou 益之姤：土阶明堂，礼让益兴。雄二相得，使民无疾。
yi'zhi'cui 益之萃：送金出门，并失玉丸。往来井上，破瓮坏盆。
yi'zhi'sheng 益之升：讽德诵功，美周盛隆。加其旦辅，光济冲人。
yi'zhi'kun 益之困：盗窃灭身，贰母不亲。王后无党，毁其宝灵。
yi'zhi'jing 益之井：六目騤騤，各欲有至。专止未装，俟侍旦明。
yi'zhi'ge 益之革：雀行求粒，误入罟罭。赖仁君子，复脱归室。
yi'zhi'ding 益之鼎：仁德孔明，患祸不伤。期誓不至，室人衘恤。
yi'zhi'zhen 益之震：龟厌江海，陆行不止。自令枯槁，失其都市，虽忧无咎。
yi'zhi'gen 益之艮：孤独特处，莫依为辅，心劳志苦。
yi'zhi'jian 益之渐：伯仲言留，叔子云去。虽自无咎，主母大喜。
yi'zhi'gui'mei 益之归妺：初忧不安，后得笑欢，虽惧无患。
yi'zhi'feng 益之丰：好战亡国，师不以律。称上殒坠，齐侯狠戾，其被灾祟。
yi'zhi'lv 益之旅：鹿在泽陂，豺伤其麑，泣血独哀。
yi'zhi'xun 益之巽：天地闭塞，仁智隐伏，商旅不行，利润难得。
yi'zhi'dui 益之兑：福德之士，欢悦日喜。夷吾相桓，三归为臣，赏流子孙。
yi'zhi'huan 益之涣：上无飞鸟，下乏走兽。乱扰未治，民劳于事。
yi'zhi'jie 益之节：据斗运枢，顺天无忧，与乐并居。
yi'zhi'zhong'fu 益之中孚：戴瓶望天，不见星辰。顾小失大，福逃庐外。
yi'zhi'xiao'guo 益之小过：月削日衰，工女下机。宇宙灭明，不见三光。
yi'zhi'ji'ji 益之既济：操戟刺鱼，被发立忧，虎脱我衣，狼取我袍，亡马失财。
yi'zhi'wei'ji 益之未济：两人俱醉，相与悖戾。心乖不同，争讼匈匈。
kuai'zhi'kuai 夬之夬：戴尧扶禹，松乔彭祖。西过王母，道里夷易，无敢难者。
kuai'zhi'gan 夬之乾：狼戾美谋，无言不殊。允厌帝心，悦以获佑。
kuai'zhi'kun 夬之坤：岁暮花落，阳入阴室。万物伏匿，绝不可得。
kuai'zhi'tun 夬之屯：鸡鸣失时，君骚相忧。犬吠不休，行者稽留。
kuai'zhi'meng 夬之蒙：凫鷖游泾，君子以宁。履德不愆，福禄来成。
kuai'zhi'xu 夬之需：薄为藩蔽，劲风吹却，欲上不得，复归其宅。
kuai'zhi'song 夬之讼：东行破车，步入危家。衡门垂倒，无以为主。卖袍续食，糟糠不饱。
kuai'zhi'shi 夬之师：青牛白咽，呼我俱田。历山之下，可以多耕。岁稔时节，民人安宁。
kuai'zhi'bi 夬之比：异国殊俗，情不相得。金木为仇，百贼擅杀。
kuai'zhi'xiao'xu 夬之小畜：阴阳精液，高熟晚拆。治卵成鬼，肇生头目。日有大喜。
kuai'zhi'lv 夬之履：饥蛊作害，偏多乱缠，绪不可得。
kuai'zhi'tai 夬之泰：清冷如云，为兵导先。民人冤急，不知西东。
kuai'zhi'pi 夬之否：班马旋师，以息劳疲。役夫嘉喜，入户见妻。
kuai'zhi'tong'ren 夬之同人：坐争立讼，纷纷匈匈。卒成祸乱，灾及家公。
kuai'zhi'da'you 夬之大有：鹿食美草，逍遥求饱。日暮后门，过期乃还，肥泽且厌。
kuai'zhi'qian 夬之谦：田鼠野雏，意常欲去。拘制笼槛，不得摇动。
kuai'zhi'yu 夬之豫：月趍日步，周遍次舍。历险致远，无有难处。
kuai'zhi'sui 夬之随：天孙帝子，与日月处。光荣于世，福禄祉祉。
kuai'zhi'gu 夬之蛊：晨风文翰，大举就温。昧过我邑，羿无所得。
kuai'zhi'lin 夬之临：旦生夕死，名曰婴鬼，不可得视。
kuai'zhi'guan 夬之观：疾贫望仕，使伯南贩。开牢择羊，多得大?。
kuai'zhi'ke'shi 夬之噬嗑：长城骊山，生我大残。涉叔发难，唐叔为患。
kuai'zhi'ben 夬之贲：娶于姜吕，驾迎新妇。少齐在门，夫子欢喜。
kuai'zhi'bo 夬之剥：随时春草，旧枝叶起。扶踈条桃，长大美盛，华沃铄舒。
kuai'zhi'fu 夬之复：姬姜既欢，二姓为婚。霜降合好，西施在前。
kuai'zhi'wu'wang 夬之无妄：戴笠独宿，昼不见日。勤苦无代，长劳悲思。
kuai'zhi'da'xu 夬之大畜：始加元服，二十系室。新婚既乐，伯季有得。
kuai'zhi'yi 夬之颐：二室灵台，文所止游。云物备故，长乐无忧。
kuai'zhi'da'guo 夬之大过：久阴霖雨，涂行泥潦。商人依山，市空无有。
kuai'zhi'kan 夬之坎：城坏压境，数为齐病。侵伐不休，君臣扰忧。上下屈竭，士民无财。
kuai'zhi'li 夬之离：南国盛茂，黍稷醴酒。可以飨养，乐我嘉友。
kuai'zhi'xian 夬之咸：忧在心腹，内崩为疾。祸起萧墙，意如制国。
kuai'zhi'heng 夬之恒：朽根刖树，花叶落去。卒逢火焱，随风僵仆。
kuai'zhi'dun 夬之遯：树表为坛，相与期言。午中不会，宠名弃废。
kuai'zhi'da'zhaung 夬之大壮：四足俱走，奴疲在后。德战不胜，败于东楚。
kuai'zhi'jin 夬之晋：执辔西朝，回还故处。麦秀伤心，叔父无忧。
kuai'zhi'ming'yi 夬之明夷：长夜短日，阴为阳贼。万物空枯，藏于北陆。
kuai'zhi'jia'ren 夬之家人：鸣鸠七子，均而不殆。长大成就，弃而合好。
kuai'zhi'kui 夬之睽：三羊上山，驰至大原。黄龙负舟，遂到夷伤，究其玉囊。
kuai'zhi'jian 夬之蹇：手足易处，头尾颠倒。公为雌妪，乱其蚕织。
kuai'zhi'jie 夬之解：登高望家，役事未休。王政靡盬，不得逍遥。
kuai'zhi'sun 夬之损：畏昏不行，候待旦明。燎猎受福，老赖其庆。
kuai'zhi'yi 夬之益：孤独特处，莫依无辅，心劳志苦。
kuai'zhi'gou 夬之姤：山石朽破，消崩堕坠。上下离心，君受其祟。
kuai'zhi'cui 夬之萃：文母圣子，无疆寿考。为天下主，人受其福。
kuai'zhi'sheng 夬之升：倔傀加俄，前后相违。言如鳖咳，语不可知。
kuai'zhi'kun 夬之困：五龙俱超，强者敢走。露我苗稼，年岁大有。
kuai'zhi'jing 夬之井：虎除善猛，难为功医。骥疲盐车，困于衘棰。
kuai'zhi'ge 夬之革：江南多蝮，螫于手足。冤烦诘屈，痛彻心腹。
kuai'zhi'ding 夬之鼎：心无所据，射鹿不得。多言少实，语成无事。
kuai'zhi'zhen 夬之震：君明主贤，鸣求其友。显德之政，可以履事。
kuai'zhi'gen 夬之艮：安上宜官，一日九迁。逾群越等，牧在常山。
kuai'zhi'jian 夬之渐：俊辞解谢，除去垢污。惊之成患，婴氏醳残。
kuai'zhi'gui'mei 夬之归妺：翁狂妪盲，相牵北行。欲归高邑，迷惑不得。
kuai'zhi'feng 夬之丰：醉卧道傍，迷旦失明，不全我生。
kuai'zhi'lv 夬之旅：北登鬼丘，驾龙东游。王叔御后，文武何忧？
kuai'zhi'xun 夬之巽：恬淡无患，游戏道门。与神往来，长乐以安。
kuai'zhi'dui 夬之兑：以缗易丝，抱布自媒。弃礼急情，卒罹悔忧。
kuai'zhi'huan 夬之涣：被服大冠，游戏道门。以礼相终，身无殃患。
kuai'zhi'jie 夬之节：大麓鱼池，陆为海涯。君子失行，小人相携。
kuai'zhi'zhong'fu 夬之中孚：渊泉溢出，为我邑祟。道路不通，孩子心愦。
kuai'zhi'xiao'guo 夬之小过：十里望烟，散涣四分。形体灭亡，可入深渊，终不见君。
kuai'zhi'ji'ji 夬之既济：传言相误，非奸径路。鸣鼓逐狼，不知迹处。
kuai'zhi'wei'ji 夬之未济：东失大珠，西行弃襦。时多不利，使我后起。
gou'zhi'gou 姤之姤：河伯大呼，津不可渡。往复尔故，乃无大悔。
gou'zhi'gan 姤之乾：蒙被恩德，长大成就。柔顺利贞，君臣合好。
gou'zhi'kun 姤之坤：东山西山，各自止安。心虽相望，意不同堂。
gou'zhi'tun 姤之屯：登山上谷，与虎相触。猬为功曹，班叔奔北，脱之嘉国。
gou'zhi'meng 姤之蒙：踬跛未起，失利后市。
gou'zhi'xu 姤之需：结珠怀履，卑斯以鬼，为君奴婢。
gou'zhi'song 姤之讼：鸡鸣失时，民侨劳苦。厖吠有威，行者留止。
gou'zhi'shi 姤之师：陈妫敬仲，示兆兴姜。乃寓营丘，八世大昌。
gou'zhi'bi 姤之比：鹿畏人匿，俱入深谷。短命不长，为虎所得，死于牙腹。
gou'zhi'xiao'xu 姤之小畜：言无约结，不成契劵。殷叔季女，公孙争之，强入委禽，不悦于心，乃适子南。
gou'zhi'lv 姤之履：鼓瑟歌舞，欢遗于酒。龙喜张口，大喜在后。
gou'zhi'tai 姤之泰：凶忧灾殃，日益章明。祸不可救，三郤夷伤。
gou'zhi'pi 姤之否：水流趍下，遂成东海。求我所有，买鳝与鲤。
gou'zhi'tong'ren 姤之同人：阴为阳贼，君不能克。举动失常，利无所得。
gou'zhi'da'you 姤之大有：离床失案，龟丧其愿。都市无会，叔季怀恨。
gou'zhi'qian 姤之谦：壅遏堤防，水不得行。火慎阳光，阴霓伏藏，走归其乡。
gou'zhi'yu 姤之豫：躄屈复伸，本乘浮云，贵宠毋前。
gou'zhi'sui 姤之随：实沉参虚，以义断割。次陆服薪，成我霸功。
gou'zhi'gu 姤之蛊：金泉黄宝，宜与我市。娶嫁有息，利得过母。
gou'zhi'lin 姤之临：禹召诸侯，会稽南山。执玉万国，天下康宁。
gou'zhi'guan 姤之观：三?作蛊，践迹无与。胜母盗泉，君子不处。
gou'zhi'ke'shi 姤之噬嗑：花叶堕落，公归妪宅。夷子失民，洁白不食。
gou'zhi'ben 姤之贲：履机惧毁，身王子废。终得所欲，无有凶害。
gou'zhi'bo 姤之剥：道理和德，仁不相贼。君子攸往，乐有利福。
gou'zhi'fu 姤之复：合匏同牢，姬姜并居。
gou'zhi'wu'wang 姤之无妄：关雎淑女，贤妃圣偶。宜家寿母，福禄长久。
gou'zhi'da'xu 姤之大畜：骐骥晚乳，不知子处。旋动悲鸣，痛伤我心。
gou'zhi'yi 姤之颐：智嵓绝理，阴孽谋生。十日不食，困于申亥。
gou'zhi'da'guo 姤之大过：监诸攻玉，无不穿凿。麟凤成形，德象君子。三仁翼事，所求必喜。
gou'zhi'kan 姤之坎：昧暮乘车，以至伯家。逾梁渡河，济脱无他。
gou'zhi'li 姤之离：吾有黍粱，委积外塲。有用服箱，运致我藏，富于喜粮。
gou'zhi'xian 姤之咸：喜笑且语，不能掩口。官爵并至，庆贺盈户。
gou'zhi'heng 姤之恒：雾露雪霜，日暗不明。阴孽生疾，年谷大伤。
gou'zhi'dun 姤之遯：伯去我东，发扰如蓬。寤寐长叹，展转空床。内怀怅恨，摧我肝肠。
gou'zhi'da'zhaung 姤之大壮：亡羊补牢，毋损于忧。
gou'zhi'jin 姤之晋：贩鼠卖卜，利少无谋，难以得家。
gou'zhi'ming'yi 姤之明夷：西戎为疾，幽君去室。陈子发难，项伯成就。
gou'zhi'jia'ren 姤之家人：秋风生哀，花落生悲。公室多难，羊舌氏衰。
gou'zhi'kui 姤之睽：持福厌患，去除天残。日长夜尽，喜世蒙恩。
gou'zhi'jian 姤之蹇：新授大喜，福复重来。乐且日富，是惟丰财。
gou'zhi'jie 姤之解：前顿却踬，左跌右逆。登高安梯，复反来归。
gou'zhi'sun 姤之损：梦饭不饱，酒未入口。婴女虽好，媒雁不许。
gou'zhi'yi 姤之益：大都王市，稠人多宝。公孙宜贾，资货万倍。
gou'zhi'kuai 姤之夬：两人俱醉，相与悖戾。心乖不同，争讼匈匈。
gou'zhi'cui 姤之萃：身无头足，超跖空乖。不能远之，中道废休，失利后时。
gou'zhi'sheng 姤之升：三人俱行，六目光明。道逢淑女，与我骥子。
gou'zhi'kun 姤之困：进仕为官，不若复田，获寿保年。
gou'zhi'jing 姤之井：先易后否，失我所市。骚苏自苦，思吾故土。
gou'zhi'ge 姤之革：苏氏发言，韩魏无患。张子驰说，燕齐以安。
gou'zhi'ding 姤之鼎：武库军府，甲兵所聚。非里邑居，不可舍止。
gou'zhi'zhen 姤之震：一身三口，莫适所与。为孺子牛，田氏主咎。
gou'zhi'gen 姤之艮：西山东山，各自止安。心虽相望，竟未上堂。
gou'zhi'jian 姤之渐：不改柯叶，和气中适。君子所在，安无怵惕。
gou'zhi'gui'mei 姤之归妺：将戌击亥，阳藏不起。君子散乱，太山危殆。
gou'zhi'feng 姤之丰：天官列宿，五神舍室。宫关完坚，君安其居。
gou'zhi'lv 姤之旅：左手把水，右手把火。如光与鬼，不可得从。
gou'zhi'xun 姤之巽：逐狐东山，水遏我前。深不可涉，失利后便。
gou'zhi'dui 姤之兑：水渎鱼室，来灌吾邑。冲没我家，与狗俱游。
gou'zhi'huan 姤之涣：山险难登，涧中多石。车驰轊击，重载伤轴。担负善踬，跌踒右足。
gou'zhi'jie 姤之节：槽空无实，豚彘不食。庶民屈竭，离其居室。
gou'zhi'zhong'fu 姤之中孚：执热烂手，火为灾咎。公孙无赖，败我玉宝。
gou'zhi'xiao'guo 姤之小过：三虎上山，更相噬啮。心志不亲，如仇与怨。
gou'zhi'ji'ji 姤之既济：西家嫁子，借邻送女。嘉我淑姬，宾主俱喜。
gou'zhi'wei'ji 姤之未济：克身洁己，逢禹巡狩。锡我玄圭，拜受福祉。
cui'zhi'cui 萃之萃：蒙庆受福，有所获得。不利出城，病人困棘。
cui'zhi'gan 萃之乾：硕鼠四足，飞不上屋。颜氏渊德，未有爵禄。
cui'zhi'kun 萃之坤：新受大喜，福履重职，乐且日富。
cui'zhi'tun 萃之屯：克身整己，逢禹巡狩。锡我玄圭，拜受福祉。
cui'zhi'meng 萃之蒙：置筐失筥，轮破无辅。家伯为政，病我下土。
cui'zhi'xu 萃之需：机言不发，顽不能达。齐鲁为仇，亡我葵丘。
cui'zhi'song 萃之讼：亡锥失斧，公输无辅。抱其彝器，适君子处。
cui'zhi'shi 萃之师：家在海隅，桡短深流。伯氏难行，无目以趋。
cui'zhi'bi 萃之比：德施流行，利之四乡。雨师洒道，风伯逐殃。巡狩封禅，以告成功。
cui'zhi'xiao'xu 萃之小畜：筐倾筥覆，丧我公粒。简伯无礼，太师正食。
cui'zhi'lv 萃之履：泥滓污辱，弃捐沟渎。为众所笑，终不显禄。
cui'zhi'tai 萃之泰：獮猴兔走，腥臊少肉。漏卮承酒，利无所得。
cui'zhi'pi 萃之否：鹿畏人藏，俱入深谷。命短不长，为虎所得，死于牙腹。
cui'zhi'tong'ren 萃之同人：南山兰芝，君子所有。东家淑女，生我玉宝。
cui'zhi'da'you 萃之大有：左指右挥，邪佞侈靡。执节无良，灵君以亡。
cui'zhi'qian 萃之谦：郁怏不明，为湿所伤。众阴群聚，共夺日光。
cui'zhi'yu 萃之豫：穿鼻系棘，为虎所拘。王母祝祷，祸不成灾，突然脱来。
cui'zhi'sui 萃之随：贫鬼守门，日破我盆。毁罂伤釭，空虚无子。
cui'zhi'gu 萃之蛊：襄王叔带，郑人是赖。庄公卿士，皇母忧苦。
cui'zhi'lin 萃之临：昭君死国，诸夏蒙德。异类既同，宗我王室。
cui'zhi'guan 萃之观：冬薮枯腐，常风于道。蒙被尘埃，左右劳苦。
cui'zhi'ke'shi 萃之噬嗑：六爻既立，神明喜告。文定吉祥，康叔受福。
cui'zhi'ben 萃之贲：泣涕长诀，我心不快。远送卫野，归宁无子。
cui'zhi'bo 萃之剥：三宿无主，南行劳苦。东里失利，丧其珍宝。
cui'zhi'fu 萃之复：大斧破木，谗佞败国。东间梁王，祸及三子。晋人乱邑，怀公出走。
cui'zhi'wu'wang 萃之无妄：乘风上天，为时服轩。周旋万里，无有患难。
cui'zhi'da'xu 萃之大畜：大树百根，北与山连。文君作人，受福万年。
cui'zhi'yi 萃之颐：阳伏在下，阴制佑福。生不逢时，潜龙隐处。
cui'zhi'da'guo 萃之大过：乱头多忧，搔虱生愁。膳夫仲尹，使我无聊。
cui'zhi'kan 萃之坎：江河淮海，天之都市。商人受福，国家富有。
cui'zhi'li 萃之离：泰山幽谷，凤凰游宿。威仪有序，可以来福。
cui'zhi'xian 萃之咸：山水暴怒，坏梁折柱。稽难行旅，留连愁苦。
cui'zhi'heng 萃之恒：阿衡服箱，太一载行。巡时历舍，所之吉昌。
cui'zhi'bo 萃之遯：三宿无主，南行劳苦。东里失利，丧其珍宝。
cui'zhi'da'zhaung 萃之大壮：生无父母，出门不喜。买菽失粟，亡我大乘。
cui'zhi'jin 萃之晋：安坐玉堂，听乐行觞。饮福万岁，日受无疆。
cui'zhi'ming'yi 萃之明夷：登危入厄，四时变易。春霜变雪，物皆凋落。
cui'zhi'jia'ren 萃之家人：衣穴履穿，无以御寒。细小贫窭，不能自存。
cui'zhi'kui 萃之睽：目不可合，忧来搔足。悚惕恐惧，去其邦域。
cui'zhi'jian 萃之蹇：赍贝赎狸，不听我辞。系于虎须，牵不得来。
cui'zhi'jie 萃之解：伯夷叔齐，贞廉之师。以德防患，忧祸不存，声芳后时。
cui'zhi'sun 萃之损：张王子季，争财相制。商君顽嚚，不知所申。
cui'zhi'yi 萃之益：长城既立，四夷宾服。交和结好，昭君受福。
cui'zhi'kuai 萃之夬：千欢万悦，举事为决。获受嘉庆，动作有得。
cui'zhi'gou 萃之姤：种一得十，日益有息。仁政获民，四国睦亲。
cui'zhi'sheng 萃之升：安子富有，东国不殃。齐郑和亲，显比以喜。
cui'zhi'kun 萃之困：九里十山，道仰峻难。牛马不前，复反来还。
cui'zhi'jing 萃之井：鸠杖扶老，衣食百口。增添寿考，凶恶不起。
cui'zhi'ge 萃之革：雾露雪霜，日暗不明，阴孽为疾，年谷大伤。
cui'zhi'ding 萃之鼎：迷行数邪，不知东西。阴强暴逆，道理不通。
cui'zhi'zhen 萃之震：登高上山，见王自言。信理我冤，得职蒙恩。
cui'zhi'gen 萃之艮：三世为德，天祚以国。封建少昊，鲁侯之福。
cui'zhi'jian 萃之渐：乔木无息，汉女难得。橘柚请佩，反手难悔。
cui'zhi'gui'mei 萃之归妺：东邻西家，来即我谋。中告吉诚，使君安宁。
cui'zhi'feng 萃之丰：褰衣出户，心欲北走。王孙毋惊，使我长生。
cui'zhi'lv 萃之旅：三日不饮，远水无酒。昼夜焦喉，伤鬼为咎。
cui'zhi'xun 萃之巽：众口销金，愆言不验。腐臭败兔，入市不售。
cui'zhi'dui 萃之兑：姬冠应门，与伯争言。东家失狗，意我不存。争乱忘因，绝其所欢。
cui'zhi'huan 萃之涣：祚加明德，与我周国。公刘文母，福流子孙。
cui'zhi'jie 萃之节：针头刺手，百病瘳愈。抑按扪灸，死人复起。
cui'zhi'zhong'fu 萃之中孚：元龟象齿，大赂为宝。稽疑当否，衰微复起。
cui'zhi'xiao'guo 萃之萃之小过：故室旧庐，消散无馀。不如新创，可以乐居。
cui'zhi'ji'ji 萃之既济：老狐多态，行为蛊怪。惊我主母，终无咎悔。
cui'zhi'wei'ji 萃之未济：爱子多材，起迹空虚。避害如神，水不能濡。
sheng'zhi'sheng 升之升：禹凿龙门，通利水泉。东注沧海，民得安全。
sheng'zhi'gan 升之乾：白鹿鸣呦，呼其老小。喜彼茂草，乐我君子。
sheng'zhi'kun 升之坤：百里南行，虽微得明。去虞适秦，为穆国卿。
sheng'zhi'tun 升之屯：王宜孙喜，张名益有。龙子善行，西得大寿。
sheng'zhi'meng 升之蒙：画龙头颈，文章不成。所求不得，失利后时。
sheng'zhi'xu 升之需：商子无良，相怨一方。引刚交争，咎自以当。
sheng'zhi'song 升之讼：衰老困极，无齿不食。痔病痟瘵，就阴为室。
sheng'zhi'shi 升之师：鸢生会稽，稍巨能飞。翱翔桂林，为众鸟雄。
sheng'zhi'bi 升之比：安平不倾，载福长生，君子以宁。
sheng'zhi'xiao'xu 升之小畜：牛骥同槽，郭氏以亡。国破为墟，君奔走逃。
sheng'zhi'lv 升之履：日中明德，盛兴两国。仁圣会遇，君受其福，臣多荣禄。
sheng'zhi'tai 升之泰：公刘之居，太王所业。可以长生，拜受福爵。
sheng'zhi'pi 升之否：时凋岁霜，君子疾病。宗女无辜，郑受其殃。
sheng'zhi'tong'ren 升之同人：济河逾厄，脱母怵惕。四叔为卫，使惠不废。
sheng'zhi'da'you 升之大有：缺破不完，残瘵侧偏。公孙幽遏，跛踦后门。
sheng'zhi'qian 升之谦：延颈远望，昧为目病。不见叔姬，使伯忧心。
sheng'zhi'yu 升之豫：上无飞鸟，下无走兽。扰乱未清，民劳于事。
sheng'zhi'sui 升之随：久阴霖雨，涂行泥潦。商人休止，市空无有。
sheng'zhi'gu 升之蛊：盲者张目，跛踦起行。瞻望日月，与王相迎。
sheng'zhi'lin 升之临：据斗运枢，高步六虚。权既在手，寰宇可驱。国大无忧，与乐并居。
sheng'zhi'guan 升之观：稼穑不偏，重过不倾。巧言贼忠，伤我申生。
sheng'zhi'ke'shi 升之噬嗑：金城铁郭，上下同力。政平民亲，寇不敢贼。
sheng'zhi'ben 升之贲：目镜不明，冬灾大伤。盗花失实，十年消亡。
sheng'zhi'bo 升之剥：鳏寡孤独，命禄苦薄。入室无妻，武子悲哀。
sheng'zhi'fu 升之复：饮酒醉饱，跳起争鬭。伯丧叔僵，东家治丧。
sheng'zhi'wu'wang 升之无妄：介绍微子，使君不殆。二国合欢，燕齐以安。
sheng'zhi'da'xu 升之大畜：牵牛系尾，诎折几死。雕世无仁，不知所在。
sheng'zhi'yi 升之颐：东龙冤独，不知所触。南北困穷，王子危急。
sheng'zhi'da'guo 升之大过：疾贫王孙，北陆无禅。禄命苦薄，两事孤门。
sheng'zhi'kan 升之坎：公孙驾骊，载游东齐。延陵说产，遗季紵衣。
sheng'zhi'li 升之离：王良善御，伯乐知马。文王东猎，获喜圣事。开福佑贤，周发兴起。
sheng'zhi'xian 升之咸：日月不居，重耳趍舍。游燕入秦，晋国是霸。
sheng'zhi'heng 升之恒：假文翰翼，随风偕北。至虞夏国，兴爱相得。年岁大乐，邑无盗贼。
sheng'zhi'dun 升之遯：南行无遯，延颈后食。举止失利，累为子孙。
sheng'zhi'da'zhaung 升之大壮：开元作喜，建造利事。平准货宝，海内殷富。
sheng'zhi'jin 升之晋：三犬俱走，鬭于谷口。白燕不胜，死于坂下。
ming'yi'zhi'da'zhaung 升之明夷：骄胡犬形，造恶作凶。无所能成，还自灭身。
sheng'zhi'jia'ren 升之家人：拜跪赞辞，无益于尤。大夫顽嚚，使我生忧。
sheng'zhi'kui 升之睽：辰以降娄，王驾巡狩。广佑施惠，万国咸喜。
sheng'zhi'jian 升之蹇：牵羭上楼，与福俱居。劳躬治国，安乐无忧。
sheng'zhi'jie 升之解：白鸟衘饵，鸣呼其子。挟施张翅，来从其母。
sheng'zhi'sun 升之损：盲瞽独宿，莫与共食。老穷于人，病在心腹。
sheng'zhi'yi 升之益：登木出渊，稍上升天。明德孔圣，白日载荣。
sheng'zhi'kuai 升之夬：彭离济东，迁废上庸。狠戾无节，失其宠功。
sheng'zhi'gou 升之姤：赞阳上舞，神明生气。拜禹受福，君施我德。
sheng'zhi'cui 升之萃：从首至足，部分为六。室家离散，逐南乞食。
sheng'zhi'kun 升之困：民迷失道，乱我统纪。空使乾革，宾无所有。
sheng'zhi'jing 升之井：刻画为饰，嫫母无盐。毛嫱西施，求事必得。
sheng'zhi'ge 升之革：居诸日月，遇暗不明。长夜丧中，绝其纪纲。
sheng'zhi'ding 升之鼎：衣裳颠倒，为王来呼。成就东国，封受大休。
sheng'zhi'zhen 升之震：当变立权，掷解患难。涣然冰释，六国以宁。
sheng'zhi'gen 升之艮：西戎獯鬻，病于我国。扶陕之岐，以保乾德。
sheng'zhi'jian 升之渐：南行逐羊，予利喜亡。阴孽为病，复返其邦。
sheng'zhi'gui'mei 升之归妺：游戏仁德，日益有福。凶言不至，妖孽灭息。
sheng'zhi'feng 升之丰：春日新婚，就阳曰温。喜乐万岁，获福有年。
sheng'zhi'lv 升之旅：阴升阳伏，舜失其室。相饰不食，安巢如棘。
sheng'zhi'xun 升之巽：臣尊主卑，威权日衰。侵夺无光，三家逐公。
sheng'zhi'dui 升之兑：反言为贼，戎女生患。乱吾家国，父子相贼。
sheng'zhi'huan 升之涣：迎福开户，喜随我后。康伯恺悌，治民以礼。
sheng'zhi'jie 升之节：日就月将，昭明有功。灵台欢赏，胶鼓作人。
sheng'zhi'zhong'fu 升之中孚：百草嘉卉，萌芽将出。昆?扶户，阳明得所。
sheng'zhi'xiao'guo 升之小过：天所佑助，万国日有。福至祸去，寿命长久。
sheng'zhi'ji'ji 升之既济：穷夫失居，惟守弊庐。初忧中惧，终日兢竞，无悔无虞。
sheng'zhi'wei'ji 升之未济：买玉得石，失其所欲。荷蒉击磬，隐世无声。
kun'zhi'kun 困之困：席多针刺，不可以卧。动而有悔，言行俱过。
kun'zhi'gan 困之乾：乌鹊食谷，张口受哺。蒙被恩德，长大成就。柔顺利贞，君臣合好。
kun'zhi'kun 困之坤：六鷁退飞，为襄败祥。陈师合战，右股夷伤。遂以薨崩，霸功不终。
kun'zhi'tun 困之屯：匍匐出走，惊惶悼恐。白虎王孙，蓐收在后，居中无咎。
kun'zhi'meng 困之蒙：庇卢不明，使孔德妨。女孽乱国，虐政伤仁。
kun'zhi'xu 困之需：石鼠四足，不能上屋。颜氏淑德，未有爵禄。
tun'zhi'da'guo 困之讼：襄送季女，至于荡道。齐子旦夕，留连久处。
kun'zhi'shi 困之师：麞鹿逐牧，饱归其居。还反次舍，乐得自如。
kun'zhi'bi 困之比：望尚阿衡，太宰周公。藩屏汤武，立为侯王。
kun'zhi'xiao'xu 困之小畜：开廓洪绪，王迹所基。报以八子，功得俟时。
kun'zhi'lv 困之履：八会大都，饶富有馀。安民利国，可以长居。
kun'zhi'tai 困之泰：阴云四方，日在中央。人虽昏雾，我独昭明。
kun'zhi'pi 困之否：薄为灾虐，风吹云却。欲上不得，复归其宅。
kun'zhi'tong'ren 困之同人：昭昭略略，非忠信客。言语反覆，以黑为白。
kun'zhi'da'you 困之大有：三女为奸，俱游高园。背室夜行，与伯笑言。祸及乃身，冤死谁祷？
kun'zhi'qian 困之谦：涉尸留鬼，大斧所视。文昌司过，简公乱死。
kun'zhi'yu 困之豫：大足长股，利出行道。囷仓充盈，?齿善市。宜钱富家，事得万倍。
kun'zhi'sui 困之随：筐筥锜釜，可活百口。伊氏鼎俎，大福所起。
kun'zhi'gu 困之蛊：升高登虚，欲有望候。驾之北邑，与喜相扶。
kun'zhi'lin 困之临：用彼嘉宾，政平且均。螟?不作，民得安宁。
kun'zhi'guan 困之观：桃夭少叶，婚悦宜家。君子乐胥，长利止居。
kun'zhi'ke'shi 困之噬嗑：东行失旅，不知所处。西归无妃，莫与笑语。
kun'zhi'ben 困之贲：玩好乱目，巧声迷耳。贼败贞良，君受其咎。
kun'zhi'bo 困之剥：明德孔嘉，万岁无亏。驾龙巡狩，王得安所。
kun'zhi'fu 困之复：同本异叶，乐仁尚德。东邻慕义，来兴吾国。
kun'zhi'wu'wang 困之无妄：戴山崔嵬，曰高无颓。君主好德，赐以家国。
kun'zhi'da'xu 困之大畜：筑室合欢，千里无患。周公万年，佑我二人。
kun'zhi'yi 困之颐：养鸡生雏，畜马得驹。明堂太学，君子所居。
kan'zhi'shi 困之大过：雷行相逐，无有休息。战于平陆，为夷所覆。
kun'zhi'kan 困之坎：委蛇循河，北至海涯。涉历要荒，君世无他。
kun'zhi'li 困之离：鸿声大视，高举神化。背昧向明，以道福功。
kun'zhi'xian 困之咸：比目四翼，来安吾国。福喜上堂，与我同床。
kun'zhi'heng 困之恒：先縠彘季，反谋桓子。不从元帅，遂行挑战，为荆所败。
kun'zhi'dun 困之遯：三头六足，欲盗东国。颜子在迩，祸灭不成。
kun'zhi'da'zhaung 困之大壮：缘山升木，中堕于谷。子舆失劳，黄鸟哀作。
kun'zhi'jin 困之晋：南有嘉鱼，驾黄取鳞。鲂鲤弥弥，利来无忧。
kun'zhi'ming'yi 困之明夷：邃气作云，蒙覆大君。塞聪闭明，殷人贾伤。
kun'zhi'jia'ren 困之家人：举翅摅翼，跂望南国。延颈却缩，未有所得。
kun'zhi'kui 困之睽：坎中虾蟆，乍盈乍虚。三夕二朝，形消无馀。
kun'zhi'jian 困之蹇：僮子射御，不知所定。质疑蓍龟，孰知所避？国安土乐，宜利止居。兵寇不至，民无骚扰。
kun'zhi'jie 困之解：阴淫寒疾，水离其室。舟楫大作，伤害黍稷。民饥于食，不无病厄。
kun'zhi'sun 困之损：离友绝朋，巧言谗匿。覆白污玉，颜叔哀哭。
kun'zhi'yi 困之益：童女无媒，不宜动摇。安其室庐，傅母何忧？
kun'zhi'kuai 困之夬：作凶作患，北檄困贫。东与祸连，伤我老根。
kun'zhi'gou 困之姤：东南其户，风雨不处。曣晲仁人，父子相保。
kun'zhi'cui 困之萃：被发兽心，难与比邻。来如飘风，去似绝弦，为狼所残。
kun'zhi'sheng 困之升：天覆地载，日月运照。阴阳允作，方内四富。
kun'zhi'jing 困之井：桀乱无道，民散不聚。背室弃家，君孤出走。
kun'zhi'ge 困之革：申酉稷射，阴慝萌作。柯葭载牧，泥涂不白。
kun'zhi'ding 困之鼎：踝踵足伤，右指病疡。失旅后时，利走不来。
kun'zhi'zhen 困之震：四足俱走，驽疲在后。战既不胜，败于东野。
kun'zhi'gen 困之艮：涂行破车，丑女无媒。莫适为耦，孤困独居。
kun'zhi'jian 困之渐：搏髀大笑，不知忧惧。开立大路，为主所召。
kun'zhi'gui'mei 困之归妺：伯圭东行，与利相逢。出既遭昧，孰不相知？忧不成凶。
kun'zhi'feng 困之丰：东行贼家，郑伯失辞。国无贞良，居受其殃。
kun'zhi'lv 困之旅：前屈后曲，形体饬急。绞黑大索，困于清室。
kun'zhi'xun 困之巽：鼓腋大喜，行婚饮酒。嘉彼诸姜，乐我皇考。
kun'zhi'dui 困之兑：国将有事，狐嘈向城。三日悲鸣，邑主大惊。
kun'zhi'huan 困之涣：明德克敏，重华贡举。放勋徵用，公哲蒙佑。
kun'zhi'jie 困之节：秋隼冬翔，数被严霜。甲兵充庭，万物不生。雄父夜鸣，民大扰惊。
kun'zhi'zhong'fu 困之中孚：丝紵布帛，人所衣服。掺掺女手，纺绩善织。南国饶足，取之有息。
kun'zhi'xiao'guo 困之小过：凤有十子，同巢共母。仁圣在位，欢以相保。兴彼周鲁。
kun'zhi'ji'ji 困之既济：雄鸡不晨，雌鸡且伸。志庇心离，三旅出哀。
kun'zhi'wei'ji 困之未济：光祀春成，陈宝鸡鸣。阳鸟失道，不能自守。消亡无咎。举事不成，自取凶咎。
jing'zhi'jing 井之井：踬跛未起，失利后市，不得鹿子。
jing'zhi'gan 井之乾：左辅右弼，金玉满堂。常盈不亡，富如敖仓。
jing'zhi'kun 井之坤：雨师娶妇，黄岩季子。成礼既婚，相呼而归，润泽田里。
jing'zhi'tun 井之屯：螟?为贼，害我稼穑。尽禾殚麦，秋无所得。
jing'zhi'meng 井之蒙：跛躄难步，迟不及舍。露宿泽陂，亡其襦袴。
jing'zhi'xu 井之需：大夫行父，无地不涉。为吾相土，莫如韩乐，可以居止，长安富有。
jing'zhi'song 井之讼：少孤无父，长失慈母。悖悖茕茕，莫与为福。
jing'zhi'shi 井之师：侧弁醉客，重舌作凶。披发夜行，迷乱相误，亡失居止。
jing'zhi'bi 井之比：马惊破处，王孙沉沟。身死魂去，自为患害。
jing'zhi'xiao'xu 井之小畜：东行述职，征讨不服。侵齐伐陈，衘璧为臣，大得意还。
jing'zhi'lv 井之履：百足俱行，相辅为强。三圣翼事，王室宠光。
jing'zhi'tai 井之泰：本根不固。华叶落去，更为孤妪。
jing'zhi'pi 井之否：牧羊稻园，闻虎喧喧。畏惧休息，终无祸焉。
jing'zhi'tong'ren 井之同人：履位乘势，靡有绝蔽。为隶所图，与众庶位。
jing'zhi'da'you 井之大有：大舆多尘，小人伤贤。皇甫司徒，使君失家。
jing'zhi'qian 井之谦：安和泰山，福佑屡臻。虽有狼虎，不能危身。
jing'zhi'yu 井之豫：同气异门，各别东西。南与凶遇，北伤其孙。
jing'zhi'sui 井之随：蚬见不祥，祸起我乡。行人畏亡，使命不通。
jing'zhi'gu 井之蛊：无事招祸，自取灾殃。畜狼养虎，必见贼伤。
jing'zhi'lin 井之临：顺风吹火，牵骑骥尾。易为功力，因权受福。
jing'zhi'guan 井之观：五岳四渎，沾濡为德。行不失理，民赖恩福。
jing'zhi'ke'shi 井之噬嗑：延陵聪敏，乐听太史。鸡鸣大国，姜氏受福。
jing'zhi'ben 井之贲：神鸟五色，凤凰为主。集于王谷，使君得所。
jing'zhi'bo 井之剥：媒妁先明，虽期不得。齐女长子，乱其纪纲。
jing'zhi'fu 井之复：明月作昼，大人失居。众星宵乱，不知所据。
jing'zhi'wu'wang 井之无妄：少康兴起，诛浇复祖。微灭复明，大禹享祀。
jing'zhi'da'xu 井之大畜：千门万户，大福所处。黄屋左纛，龙德独有。
jing'zhi'yi 井之颐：乾作圣男，坤为智女。配合既成，长生得所。
jing'zhi'da'guo 井之大过：羿张乌号，彀射惊狼。钟鼓夜鸣，将军壮心。赵国雄勇，鬭死荥阳。
jing'zhi'kan 井之坎：炙鱼铜斗，张伺夜鼠。不忍香味，机发为祟。祟在头颈，筰不得去。
jing'zhi'li 井之离：高飞不视，贪叨所在。臭腐为患，自害躬身。
jing'zhi'xian 井之咸：铅刀攻玉，坚不可得。单尽我力，齿为疾贼。
jing'zhi'heng 井之恒：方啄宣口，圣智仁厚。释解倒悬，家国大安。
jing'zhi'dun 井之遯：踟蹰南北，误入丧国。杜季利兵，伤我心腹。
jing'zhi'da'zhaung 井之大壮：公孙之政，惠而不烦。乔子相国，终身无患。
jing'zhi'jin 井之晋：弧矢大张，道绝不通。小人寇贼，君子壅塞。
jing'zhi'ming'yi 井之明夷：藏戟之室，封豕受福。充泽肥腯，子孙蕃息。
jing'zhi'jia'ren 井之家人：八子同巢，心劳相思，虽苦无忧。
jing'zhi'kui 井之睽：循理举手，举求取予。六体相摩，终无咎殃。
jing'zhi'jian 井之蹇：王子公孙，把弦摄丸。发辄有获，家室饶足。
jing'zhi'jie 井之解：井者有悔，渴霓为怪。不亟徙乡，家受其殃。
jing'zhi'sun 井之损：郑会细■，国乱失顷。弘明早见，止乐不听。
jing'zhi'yi 井之益：穿室凿墙，不直生讼。褰衣涉露，虽劳无功。
jing'zhi'kuai 井之夬：脱卵免乳，长大成就。君子万年，动有利得。
jing'zhi'gou 井之姤：五心乖离，各引是非。莫适为主，道路塞壅。
jing'zhi'cui 井之萃：百柱载梁，千岁不僵。大愿辅福，文武以昌。
jing'zhi'sheng 井之升：营城洛邑，周公所作。世逮三十，年历七百。福佑封实，坚固不落。
jing'zhi'kun 井之困：牛耳聋蔽，不晓声味。委以鼎俎，方始乱溃。
jing'zhi'ge 井之革：从叔旅行，食于东昌。嘉伯悦喜，与我芝香。
jing'zhi'ding 井之鼎：訾娵开门，鹤鸣弹冠。文章进用，舞韶和鸾。三仁翼政，国无灾殃。
jing'zhi'zhen 井之震：游魂六子，百木所起。三男从父，三女随母，至已而反，各得其所。
jing'zhi'gen 井之艮：南山兰茝，使君媚好。皇女长妇，多孙众子。
jing'zhi'jian 井之渐：黄虹之野，贤君在位。荣叚为相，国无灾殃。
jing'zhi'gui'mei 井之归妺：穿凿道路，为君除舍。开辟福门，喜在我邻。
jing'zhi'feng 井之丰：商风数起，天下昏晦。旱魃为虐，九土兵作。
jing'zhi'lv 井之旅：自卫归鲁，时不我与。冰炭异室，仁道隔塞。
jing'zhi'xun 井之巽：春阳生草，夏长条肄。万物蕃滋，充实益有。
jing'zhi'dui 井之兑：六虵奔走，俱入茂草。惊于长注，畏惧啄口。
jing'zhi'huan 井之涣：明月照夜，使暗为昼。国有仁贤，君尊于故。
jing'zhi'jie 井之节：避虵东走，反入虎口。制于爪牙，骨为灰土。
jing'zhi'zhong'fu 井之中孚：顷迭不行，弱足善僵。孟絷无良，失其宠光。
jing'zhi'xiao'guo 井之小过：十羊俱见，黄头为首。岁美民安，国乐无咎。
jing'zhi'ji'ji 井之既济：望风入门，来到我邻，餔吾养均。
jing'zhi'wei'ji 井之未济：登高车反，视天弥远。虎口不张，害贼消亡。
ge'zhi'ge 革之革：马服长股，宜行善市。蒙佑谐偶，获金五倍。
ge'zhi'gan 革之乾：高原峻山，陆土少泉。草木林麓，嘉得所蓄。
ge'zhi'kun 革之坤：一门二关，结缉不便。峻道异路，日暮不到。
ge'zhi'tun 革之屯：忧祸解除，喜至庆来。坐立欢门，与乐为邻。
ge'zhi'meng 革之蒙：殊类异路，心不相慕。牝牛牡猳，鳏无室家。
ge'zhi'xu 革之需：太王为父，王季孝友。文武圣明，仁政兴起。旦隆四国，载福绥厚。
ge'zhi'song 革之讼：临河求鲤，燕婉失饵。屏气摄息，不得鲤子。
ge'zhi'shi 革之师：买利求福，莫如南国。仁德所在，金玉为宝。
ge'zhi'bi 革之比：白虎赤愤，闚观王庭。宫阙被甲，大小出征。天地烦愦，育不能婴。
ge'zhi'xiao'xu 革之小畜：子车针虎，善人危殆。黄鸟悲鸣，伤国无辅。
ge'zhi'lv 革之履：两目失明，日暮无光。胫足跛步，不可以行，顿于丘傍。
ge'zhi'tai 革之泰：罗网四张，鸟无所翔。伐征困极，饥穷不食。
ge'zhi'pi 革之否：伯夷叔齐，贞廉之师。以德防患，忧祸不存。
ge'zhi'tong'ren 革之同人：疾贫望幸，使伯行贩。开牢择羊，多得大?。
ge'zhi'da'you 革之大有：南山之阳，华叶锵锵。嘉乐君子，为国宠光。
ge'zhi'qian 革之谦：东壁馀光，数暗不明。主母嫉妬，乱我业事。
ge'zhi'yu 革之豫：迷行晨夜，道多湛露。瀸我袴襦，重不可涉。
gan'zhi'xu 革之随：目瞤足动，喜如其愿，举家蒙宠。
ge'zhi'gu 革之蛊：鹰鹞欲食，雉兔困急。逃头见尾，为害所贼。
ge'zhi'lin 革之临：鼻移在项，枯叶伤生。下朽上荣，家扰不宁，失其金城。
ge'zhi'guan 革之观：飞不远去，法为罔待，禄养未富。
ge'zhi'ke'shi 革之噬嗑：倒基败宫，重舌作凶。被发长夜，迷乱相误，深亡吉居。
ge'zhi'ben 革之贲：亥午相错，败乱绪业，民不得作。
ge'zhi'bo 革之剥：野麋畏人，俱入山谷。命短不长，为虎所得，死于牙腹。
ge'zhi'fu 革之复：秋冬探巢，不得鹊鶵。衘指北去，愧我少姬。
ge'zhi'wu'wang 革之无妄：双凫俱飞，欲归稻池。经涉雚泽，为矢所射，伤我胸臆。
ge'zhi'da'xu 革之大畜：天门开辟，牢户寥廓，桎梏解脱，拘囚纵释。
ge'zhi'yi 革之颐：尼父孔丘，善钓鲤鱼。罗钓一举，得获万头，富我家居。
ge'zhi'da'guo 革之大过：彭君为妖，暴龙作灾。盗尧衣裳，聚跖荷兵。青禽照夜，三日夷亡。
ge'zhi'kan 革之坎：华言风语，乱相狂误。终无凶事，安宁如故。
ge'zhi'li 革之离：逃颈见足，身困不辱。欲隐避仇，为害所贼。
ge'zhi'xian 革之咸：无足断跟，居处不安。凶恶为残。
ge'zhi'heng 革之恒：三人俱行，北求大?。长孟病足，倩李负囊。柳下之贞，不失我粮。
ge'zhi'dun 革之遯：退飞见祥，伤败毁坠。守小失大，功名不遂。
ge'zhi'da'zhaung 革之大壮：持心惧怒，善数摇动。不安其处，散灾府藏，无有利得。
ge'zhi'jin 革之晋：牵尾不前，逆理失臣。惠朔以奔。
ge'zhi'ming'yi 革之明夷：禄如周公，父子俱封。
ge'zhi'jia'ren 革之家人：吾有八人，信允笃诚，为尧所举。
ge'zhi'kui 革之睽：久阴霖雨，泥涂行潦。商人休止，市空无宝。
ge'zhi'jian 革之蹇：无足断跟，居处不安，凶恶为残。
ge'zhi'jie 革之解：马蹄踬车，妇恶破家。青蝇污白，恭子离居。
ge'zhi'sun 革之损：噂噂所言，莫如我垣。欢乐坚固，可以长安。
ge'zhi'yi 革之益：懿公浅愚，不深受谋。无援失国，为狄所贼。
ge'zhi'kuai 革之夬：骐骥绿耳，章明造父。伯夙奉献，襄续厥绪，佐文成伯，为晋元辅。
ge'zhi'gou 革之姤：驾车入里，求鲜鲂鲤。非其肆居，自令后市。
ge'zhi'cui 革之萃：求麞嘉乡，恶地不行。道止中迁，复反其床。
ge'zhi'sheng 革之升：仗鸠负装，醉卧道傍。不知何公，窃我锦囊。
ge'zhi'kun 革之困：登昆仑，入天门，过糟丘，宿玉泉，同惠欢，见欣君。
ge'zhi'jing 革之井：水为火壮，患厌不起。季伯夜行，与喜相逢。
ge'zhi'ding 革之鼎：乌孙氏女，深目黑丑。嗜欲不同，过时无耦。
ge'zhi'zhen 革之震：子锄执麟，《春秋》作元。阴圣将终，尼父悲心。
ge'zhi'gen 革之艮：灼火泉原，钓鲂山巅。鱼不可得，炭不可燃。
ge'zhi'jian 革之渐：天马五道，炎火久处。往来上下，非文钓已。衣衰丝麻，相随在歌，凶恶如何。
ge'zhi'gui'mei 革之归妺：鸱鴞破斧，冲人危殆。赖旦忠德，转祸为福，倾危复立。
ge'zhi'feng 革之丰：杜飞门启，忧患大解，不为身祸。
ge'zhi'lv 革之旅：石门晨开，荷蒉疾贫。遁世隐居，竟不逢时。
ge'zhi'xun 革之巽：兔聚东廊，众犬俱猎。围缺不成，无所能获。
ge'zhi'dui 革之兑：三羊群走，雉兔惊骇。非所畏惧，自令劳苦。
ge'zhi'huan 革之涣：羽翮病伤，无以为强。宋公德薄，败于水泓。
ge'zhi'jie 革之节：姬姜雅叔，三人偶食。论仁义福，以安王室。
ge'zhi'zhong'fu 革之中孚：精诚所在，神为人辅。德教之中，弥世长久。三圣乃兴，多受福祉。
ge'zhi'xiao'guo 革之小过：岐周海隅，独乐不忧。可以避难，全身保才。
ge'zhi'ji'ji 革之既济：孤独特处，莫依为辅，心劳志苦。
ge'zhi'wei'ji 革之未济：顾望登台，意常欲逃，贾辛丑恶，妻不安夫。
ding'zhi'ding 鼎之鼎：积德之至，君政且温，伊吕股肱，国富民安。
ding'zhi'gan 鼎之乾：顷筐卷耳，忧不得伤。心思故人，悲慕失母。
ding'zhi'kun 鼎之坤：郤叔贾贷，行禄多悔，利无所得。
ding'zhi'tun 鼎之屯：蹙狂跛衽，辟坐不行。弃损平人，名字无中。
ding'zhi'meng 鼎之蒙：文王四乳，仁爱笃厚。子畜十男，无有夭折。
ding'zhi'xu 鼎之需：容民畜众，不离其居。
ding'zhi'song 鼎之讼：三推相逐，蝇坠釜中。灌沸淹殪，与母长决。
ding'zhi'shi 鼎之师：所望在外，鼎令方来。拭爵澡罍，炊食待之，不为季忧。
ding'zhi'bi 鼎之比：陆居少泉，高山无云。车行千里，涂污尔轮，亦为我患。
ding'zhi'xiao'xu 鼎之小畜：东家杀牛，闻臭腥臊。神背不顾，命衰绝周。亳社灾烧，宋人夷诛。
ding'zhi'lv 鼎之履：长子入狱，妇馈母哭。霜降旬日，向晦伏法。
ding'zhi'tai 鼎之泰：温山松柏，常茂不落。凤凰以庇，得其欢乐。
ding'zhi'pi 鼎之否：大屋之下，朝多君子。德施博育，宋受其福。
ding'zhi'tong'ren 鼎之同人：罗张目决，围合耦缺，鱼鸟生脱。
ding'zhi'da'you 鼎之大有：羔裘豹祛，高易我宇，君子维好。
ding'zhi'qian 谦：大头明目，载受喜福。三雀飞来，与禄相得。
ding'zhi'yu 鼎之鼎之豫：消锋铸刃，纵牛牧马。甲兵解散，夫妇相保。
ding'zhi'sui 鼎之随：吉日举钓，田弋猎禽。反行饮至，以告喜功。
ding'zhi'gu 鼎之蛊：商人行旅，资无所有。贪贝逐利，留连玉帛。驭辕内安，公子何咎？
ding'zhi'lin 鼎之临：火井旸谷，扬芒生角。犯历天门，闚见太微。登上玉床，家易共公。
ding'zhi'guan 鼎之观：秋隼冬翔，数被严霜。甲兵充庭，万物不生。鸡釜夜鸣，民扰大惊。
ding'zhi'ke'shi 鼎之噬嗑：东行西步，失其次舍。乾侯野井，昭君丧居。
ding'zhi'ben 鼎之贲：肿胫病腹，陷厕污辱。命短时极，孤子哀哭。
ding'zhi'bo 鼎之剥：切肤近火，虎绝我须。小人横暴，君复何之？
ding'zhi'fu 鼎之复：女室作毒，为我心疾。和不能治，晋人赴告。
ding'zhi'wu'wang 鼎之无妄：兵征大宛，北出玉门。与胡寇战，平城道西。七月无粮，身几不全。
ding'zhi'da'xu 鼎之大畜：九子十夫，莫适与居。贞心不壹，自令老孤。
ding'zhi'yi 鼎之颐：东行稻麦，遂至家国。乐土无灾，君父何忧？
ding'zhi'da'guo 鼎之大过：作室山根，所以为安。一夕崩巅，破我饔飡。
ding'zhi'kan 鼎之坎：六人俱行，各遗其囊。黄鹄失珠，无以为明。
ding'zhi'li 鼎之离：伯蹇叔盲，莫为守装。失我衣裘，我是阴乡。
ding'zhi'xian 鼎之咸：褒宠洒尤，败政倾家。覆我宗国，秦灭周室。
ding'zhi'heng 鼎之恒：该言译语，仇祸相得。冰入炭室，消灭不息。
ding'zhi'dun 鼎之遯：彭名为妖，暴龙作灾。盗尧衣裳，聚跖荷兵。青禽照夜，三旦夷亡。
ding'zhi'da'zhaung 鼎之大壮：朝露白日，四马过隙。岁短期促，时难再得。
ding'zhi'jin 鼎之晋：耳阙道衰，所为不成，求事匪得。
ding'zhi'ming'yi 鼎之明夷：申公患楚，危不自安。重耳出奔，侧丧其魂。
ding'zhi'jia'ren 鼎之家人：南上泰山，困于此桑。左砂右石，牛马无食。
ding'zhi'kui 鼎之睽：海隅辽右，福禄所在。柔嘉蒙礼，九夷何咎？
ding'zhi'jian 鼎之蹇：阳春生长，万物茂壮。垂枝布叶，君子比德。
ding'zhi'jie 鼎之解：低头窃视，有所畏避。行伯不利，酒酸鱼败，众若贪嗜。
ding'zhi'sun 鼎之损：左辅右弼，金玉满柜。常盈不亡，富于敖仓。
ding'zhi'yi 鼎之益：坐朝乘轩，据德宰民。虞舜受命，六合和亲。
ding'zhi'kuai 鼎之夬：东行西坐，丧其犬马。南求骅骝，失车林下。
ding'zhi'gou 鼎之姤：砥德砺材，果当成周。拜受大命，封为齐侯。
ding'zhi'cui 鼎之萃：西逢王母，慈我九子。相对欢喜，王孙万户，家蒙福祉。
ding'zhi'sheng 鼎之升：安坐玉床，听韶行觞。饮福万岁，日受无疆。
ding'zhi'kun 鼎之困：登高望家，役事未休。王政靡盬，不得逍遥。
ding'zhi'jing 鼎之井：击鼓陷陔，不得相逾。章甫文德，福厌祸涓。
ding'zhi'ge 鼎之革：追亡逐北，呼还幼叔。至止而复，得反其室。
ding'zhi'zhen 鼎之震：老猾大偷，东行盗敖。因于噬敖，几不得去。
ding'zhi'gen 鼎之艮：禹召诸侯，会稽南山。执玉万国，天下康安。
ding'zhi'jian 鼎之渐：忉怛忉怛，如将不活。黍稷之恩，灵辄以存。获生保年。
ding'zhi'gui'mei 鼎之归妺：侯叔兴起，季子富有。照临楚国，蛮荆是安。
ding'zhi'feng 鼎之丰：白马骝驳，更生不休。富我商人，利得如丘。
ding'zhi'lv 鼎之旅：灼火泉原，钓鲂山巅。鱼不可得。炭不可燃。
ding'zhi'xun 鼎之巽：避患东西，反入祸门。糟糠不足，忧动我心。
ding'zhi'dui 鼎之兑：成王多宠，商人惶恐。生其祸心，使君危殆。
ding'zhi'huan 鼎之涣：虎饮欲食，见猬而伏。禹通龙门，避咎除患，元丑以安。
ding'zhi'jie 鼎之节：安民呼池，玉柸大按。泉如白蜜，一色获愿。
ding'zhi'zhong'fu 鼎之中孚：双凫鸳鸯，相随君行。南至饶泽，食鱼与梁。君子与长。
ding'zhi'xiao'guo 鼎之小过：蔡侯朝楚，留连江渚。逾时历月，思其君后。
ding'zhi'ji'ji 鼎之既济：胶车驾东，与雨相逢。五楘解堕，顿厄独坐，忧为身祸。
ding'zhi'wei'ji 鼎之未济：螟?为贼，害我稼穑。尽禾单麦，利无所得。
zhen'zhi'zhen 震之震：枯瓠不朽，利以济舟。渡逾河海，无有溺忧。
zhen'zhi'gan 震之乾：陷涂溺水，火烧我履，忧患重累。
zhen'zhi'kun 震之坤：旦生夕死，名曰婴鬼，不可得视。
zhen'zhi'tun 震之屯：扬水潜凿，使君洁白。衣素附珠，游戏皋沃。得其所愿，心志娱乐。
zhen'zhi'meng 震之蒙：众鸟所翔，中有大怪，九身无头。魂惊魄去，不可以居。
zhen'zhi'xu 震之需：刖根枯株，不生肌肤。病在于心，日以燋枯。
zhen'zhi'song 震之讼：府藏之富，王以赈贷。捕鱼河海，笱网多得。
zhen'zhi'shi 震之师：一茎九缠，更相牵挛。宿明俯仰，不得东西。请献当报，日中被刑。
zhen'zhi'bi 震之比：耋老鲐背，齿牙动摇。近地远天，下入黄泉。
zhen'zhi'xiao'xu 震之小畜：羊舌叔虎，野心善怒。黩货无厌，以灭其身。
zhen'zhi'lv 震之履：谋疑八子，更相欺绐。管叔善止，不见邪期。
zhen'zhi'tai 震之泰：伴跳不远，心与言反。尼丘顾家，茅蕈朱茟。
zhen'zhi'pi 震之否：蚍蜉载盆，不能上山。摇推跌跋，顿伤其颜。
zhen'zhi'tong'ren 震之同人：朝露不久，为恩惠少。膏润欲尽，咎在枯槁。
zhen'zhi'da'you 震之大有：河伯之功，九州攸同。载祀六百，光烈无穷。
zhen'zhi'qian 震之谦：三人北行，大见光明。道逢淑女，与我骥子。
zhen'zhi'yu 震之豫：金精耀怒，带钧通午。徘徊高库，宿于木下。两虎相拒，弓弩满野。
zhen'zhi'sui 震之随：江河淮海，天之奥府。众利所聚，可以富有，好乐喜友。
zhen'zhi'gu 震之蛊：不虞之患，祸生无门。奄然暴卒，病伤我心。
zhen'zhi'lin 震之临：画龙头颈，文章未成。甘言美语，说辞无名。
zhen'zhi'guan 震之观：缺破不成，胎卵不生，不见兆形。
zhen'zhi'ke'shi 震之噬嗑：旁行不远，三里复反。心多畏恶，日中止舍。
zhen'zhi'ben 震之贲：四隤不安，兵革为患。掠我妻子，家履饥寒。
zhen'zhi'bo 震之剥：喜来如云，嘉福盈门。众才君子，举家蒙欢。
zhen'zhi'fu 震之复：载金贩狗，利弃我走。藏匿渊底，折晦为咎。
zhen'zhi'wu'wang 震之无妄：日中为市，各抱所有，交易赀贿，函珠怀宝。心悦欢喜。
zhen'zhi'da'xu 震之大畜：月步日趍，周遍次舍。经历致远，无有难处。
zhen'zhi'yi 震之颐：阳明失时，阴凝为忧。主君哀泣，丧其元侯。
zhen'zhi'da'guo 震之大过：年衰岁暮，精魂游去。形容消枯，丧子恩呼。
zhen'zhi'kan 震之坎：少无功绩，老困失福。跂行徙倚，不知所立。
zhen'zhi'li 震之离：持心瞿目，善数摇动。自东徂西，不安其处。散涣府藏，无有利得。
zhen'zhi'xian 震之咸：赍贝赎狸，不听我辞。系于虎须，牵不得来。
zhen'zhi'heng 震之恒：老狼白獹，长尾大胡。前颠却踬，无有利得。
zhen'zhi'dun 震之遯：背地相憎，心志不同。如火与金，君猛臣慢。虎行兔伏。
zhen'zhi'da'zhaung 震之大壮：夏台羑里，汤文厄处。鬼侯歠醢，岐人悦喜。
zhen'zhi'jin 震之晋：牙孽生齿，螳蜋启户。幽人利贞，鼓翼起舞。
zhen'zhi'ming'yi 震之明夷：列女无夫，闵思苦忧。齐子无良，使我心愁。
zhen'zhi'jia'ren 震之家人：践履危难，脱厄去患。入福喜门，见悔大君。
zhen'zhi'kui 震之睽：折臂接手，不能进酒。祈祀闲旷，神怒不喜。
zhen'zhi'jian 震之蹇：蚁封户穴，大雨将集。鹊起数鸣，牝鸡叹室。相薨雄父，未到在道。
zhen'zhi'jie 震之解：胡俗戎狄，太阴所积。固冰冱寒，君子不存。
zhen'zhi'sun 震之损：翕翕??，稍颓崩颠。减其令名，身不得全。
zhen'zhi'yi 震之益：灾?为贼，害我稼穑。尽禾殚麦，秋无所得。
zhen'zhi'kuai 震之夬：三幸飞来，自我逢时。俱行先至，多得大利。
zhen'zhi'gou 震之姤：龙马上山，焦无水泉。喉燋唇乾，渴不能言。
zhen'zhi'cui 震之萃：春生孳乳，万物繁炽。君子所集，祸灾不至。
zhen'zhi'sheng 震之升：王孙季子，相与为友。明允笃诚，升擢荐举。
zhen'zhi'kun 震之困：六明并照，政纪有统。秦楚战国，民受其咎。
zhen'zhi'jing 震之井：蝃蝀充侧，佞人所惑。女谒横行，正道壅塞。
zhen'zhi'ge 震之革：登昆仑，入天门。过糟丘，宿玉泉。问惠欢，见欣君。
zhen'zhi'ding 震之鼎：体重飞难，未能越关。不啻留垣，上下墟塞，心不遑安。
zhen'zhi'gen 震之艮：玄黄虺隤，行者劳罢。役夫憔悴，逾时不归。
zhen'zhi'jian 震之渐：孔德如玉。出于幽谷，飞上高木，鼓其羽翼。辉光照国。
zhen'zhi'gui'mei 震之归妺：火虽炽，在吾后。寇虽众，出我右。身安吉，不危殆。
zhen'zhi'feng 震之丰：旃裘膻国，文礼不饰。跨马控弦，伐我都邑。
zhen'zhi'lv 震之旅：被发八十，慕德献服。边鄙不耸，以安王国。
zhen'zhi'xun 震之巽：心得所好，口常为笑。公孙蛾眉，鸡鸣乐夜。
zhen'zhi'dui 震之兑：马能负乘，见邑之野。并获粢稻，喜悦无咎。
zhen'zhi'huan 震之涣：高飞视下，贪叨所在。腐臭为患，害于躬身。
ding'zhi'ke'shi 震之节：东行西步，失其次舍。乾侯野井，昭君丧居。
zhen'zhi'zhong'fu 震之中孚：神鸟五彩，凤凰为主。集于山谷，使年岁育。
zhen'zhi'xiao'guo 震之小过：石门晨启，荷蒉疾贫。遁世隐居，竟不逢时。
zhen'zhi'ji'ji 震之既济：??????啮啮，贫鬼相责。无有欢怡，一日九结。
zhen'zhi'wei'ji 震之未济：白日扬光，雷车避藏。云雨不行，各止其乡。
gen'zhi'gen 艮之艮：君孤独处，单弱无辅，名曰困苦。
gen'zhi'gan 艮之乾：忧惊已除，祸不为灾，安全以来。
gen'zhi'kun 艮之坤：穿匏挹水，篝铁燃火。劳疲力竭，饥渴为祸。
gen'zhi'tun 艮之屯：蹇牛折角，不能载粟。灾害不避，年岁无谷。
gen'zhi'meng 艮之蒙：邑将为虚，居之忧危。
gen'zhi'xu 艮之需：根刖残树，花叶落去。卒逢火焱，随风僵仆。
gen'zhi'song 艮之讼：元后贪欲，穷极民力。执政乖互，为夷所逼。
gen'zhi'shi 艮之师：北山有枣，使叔寿考。东领多栗，宜行贾市。陆梁雌雉，所至利害。
gen'zhi'bi 艮之比：高原峻山，陆土少泉。草木林麓，嘉禾所炎。
gen'zhi'xiao'xu 艮之小畜：辰次降娄，王驾巡时。广佑德惠，国安无忧。
gen'zhi'lv 艮之履：??轠轠，岁暮偏弊。宠名损弃，君衰于位。
gen'zhi'tai 艮之泰：放衘委辔，奔乱不制。法度无恒，君失其位。
gen'zhi'pi 艮之否：独坐西垣，莫与言笑。秋风多哀，使我心悲。
gen'zhi'tong'ren 艮之同人：胫急股挛，不可出门。暮速归旅，必为身患。
gen'zhi'da'you 艮之大有：情伪难知，使我偏颇。小人在位，虽圣何咎？
gen'zhi'qian 艮之谦：黍稷醇醲，敬奉山宗。神嗜饮食，甘雨嘉降。庶物蕃庑，时无灾咎。
gen'zhi'yu 艮之豫：公子王孙，把弹摄丸。发辄有获，室家饶足。
gen'zhi'sui 艮之随：阴升阳伏，舜失其室。慈母赤子，相喂不食。
gen'zhi'gu 艮之蛊：七窍龙身，造易八元。法则天地，顺时施恩，利以长存。
gen'zhi'lin 艮之临：逐狐东山，水遏我前。深不可涉，失利后便。
gen'zhi'guan 艮之观：衘命辱使，不堪其事。中坠落去，更为负载。
gen'zhi'ke'shi 艮之噬嗑：温仁君子，忠孝所在。入闺为仪，祸灾不处。
gen'zhi'ben 艮之贲：春多膏泽，夏润优渥。稼穑成熟，亩获百斛。师行失律，霸功不遂。
gen'zhi'bo 艮之剥：二女共室，心不聊食。首发如蓬，忧常在中。
gen'zhi'fu 艮之复：筑关石颠，立本泉源。疾病不安，老狐为邻。
gen'zhi'wu'wang 艮之无妄：欲避凶门，反与祸邻。颠覆不制，痛薰我心。
gen'zhi'da'xu 艮之大畜：踧行窃视，有所畏避。狸首伏藏，以夜为利。
gen'zhi'yi 艮之颐：八面九口，长舌为斧。劈破瑚琏，殷商绝后。
gen'zhi'da'guo 艮之大过：和气相薄，膏泽津液，生我嘉谷。
gen'zhi'kan 艮之坎：消金猒兵，雷车不行，民安其乡。
gen'zhi'li 艮之离：秦仪机言，解其国患。一说燕下，齐襄以权。
gen'zhi'xian 艮之咸：旦奭王辅，周德孔明。越裳献雉，万国咸康。
gen'zhi'heng 艮之恒：弱足刖跟，不利出门。贾市无盈，折亡为患。
gen'zhi'dun 艮之遯：坚冰黄鸟，帝哀悲愁。不见白粒，但覩藜蒿。数惊鸷鸟，为我心忧。
gen'zhi'da'zhaung 艮之大壮：魂微惙惙，属纩听绝。旷然大通，复更生活。
gen'zhi'jin 艮之晋：阴生麞鹿，鼠舞鬼谷，灵龟陆处。
gen'zhi'ming'yi 艮之明夷：诸石攻玉，无不穿凿。龙体吾举，鲁班为辅。麟凤成形，德象君子。
gen'zhi'jia'ren 艮之家人：山作天时，陆为海口，民不安处。
gen'zhi'kui 艮之睽：东风启户，隐伏欢喜。萌庶蒙恩，复得我子。
gen'zhi'jian 艮之蹇：华灯百杖，稍暗衰微。精光欲尽，奄如灰靡。
gen'zhi'jie 艮之解：三十无室，寄宿桑中。上宫长女，不得来同，使我失期。
gen'zhi'sun 艮之损：卵与石鬭，麋碎无疑。动而有悔，出不得时。
gen'zhi'yi 艮之益：秦兵争强，失其贞良，败于郩乡。
gen'zhi'kuai 艮之夬：虐除善猛，难为攻医。骥穷盐车，困于衘棰。
gen'zhi'gou 艮之姤：操笱搏狸，荷弓射鱼。非其器用，自令心劳。
gen'zhi'cui 艮之萃：葵丘之盟，晋献会行。见太宰辞，复为还舆。
gen'zhi'sheng 艮之升：膑诈庞子，夷竈尽毁。兵伏卒发，矢至如雨。魏师惊乱，将获为虏，涓死树下。
gen'zhi'kun 艮之困：南行出城，世得天福。王姬归齐，赖其所欲。
gen'zhi'jing 艮之井：冬采微兰，地冻坚难。利走室北，暮无所得。
gen'zhi'ge 艮之革：王乔无病，狗头不痛。亡屐失履，乏我送从。
gen'zhi'ding 艮之鼎：宛马疾步，盲师坐御。目不见路，中宵弗到。
gen'zhi'zhen 艮之震：求利难国，亡去我北。忧归其城，反为吾贼。
gen'zhi'jian 艮之渐：比目四翼，安我邦国。上下无患，为吾喜福。
gen'zhi'gui'mei 艮之归妺：八材既登，以成股肱。厖降庭坚，国无灾凶。
gen'zhi'feng 艮之丰：稍弊穿空，家莫为宗。奴婢逃走，子西父东，为身作凶。
gen'zhi'lv 艮之旅：鸟舞国城，邑惧卒惊。仁德不修，为下所倾。
gen'zhi'xun 艮之巽：五谷不熟，民苦困急。亟之南国，嘉乐有得。
gen'zhi'dui 艮之兑：黄裳建元，福德在身。禄佑洋溢，封为齐君。贾市无门，富宝多飱。
gen'zhi'huan 艮之涣：齐东郭庐，嫁于洛都。骊妇美好，利得过倍。
gen'zhi'jie 艮之节：安床厚褥，不得久宿。弃我嘉宴，困于南国。投杼之忧，不成祸灾。
gen'zhi'zhong'fu 艮之中孚：内崩身伤，中乱无常。虽有美粟，不我食得。
gen'zhi'xiao'guo 艮之小过：出门逢患，与祸为怨。更相击刺，伤我指端。
gen'zhi'ji'ji 艮之既济：出入节时，南北无忧。行者函至，在外归来。
gen'zhi'wei'ji 艮之未济：公孙驾骊，载游东齐。延陵说产，遗季紵衣。
jian'zhi'jian 渐之渐：别离分散，长子从军，稚叔就贼，寡老独居，莫为种瓜。
jian'zhi'gan 渐之乾：旦种菽豆，暮成藿羹。心之所愿，志快意惬。
jian'zhi'kun 渐之坤：杜飞门启，忧患大解。不为身祸。
jian'zhi'tun 渐之屯：东山西山，各自止安。虽相登望，竟未同堂。
jian'zhi'meng 渐之蒙：众鸟所翔，中有大怪，九身无头。魂惊魄去，不可以居。
jian'zhi'xu 渐之需：交侵如乱，民无聊赖。追我济西，敌人破阵。
jian'zhi'song 渐之讼：麟凤所翔，国无咎殃。贾市十倍，复归惠乡。
jian'zhi'shi 渐之师：凿井求玉，非卞氏室。身困名辱，劳无所得。
jian'zhi'bi 渐之比：文山鸿豹，肥腯多脂。王孙获愿，载福巍巍。
jian'zhi'xiao'xu 渐之小畜：周成之隆，刑错除凶。太宰费石，君子作人。
jian'zhi'lv 渐之履：圭璧琮璜，执贽见王。百里甯戚，应聘齐秦。
jian'zhi'tai 渐之泰：穿空漏彻，破坏我缺。陶弗能治，瓦甓不凿。
jian'zhi'pi 渐之否：鸿飞循陆，公出不复，伯氏客宿。
jian'zhi'tong'ren 渐之同人：虾蟆群聚，从天请雨。云雷运集，应时辄下，得其所愿。
jian'zhi'da'you 渐之大有：老弱无子，不能自理。为民所忧，终不离咎。管子治国，侯伯宾服。乘舆八百，尊我桓德。
jian'zhi'qian 渐之谦：蟠梅折枝，与母别离，绝不相知。
jian'zhi'yu 渐之豫：盛中不绝，衰者复掇。盈满减亏，瘯???腯肥。郑昭失国，重耳兴立。
jian'zhi'sui 渐之随：闻虎入邑，必欲逃匿，无据易德。不见霍叔，终无忧慝。
yi'zhi'song 渐之蛊：随时逐便，不失利门。多获得福，富于封君。
jian'zhi'lin 渐之临：禹作神鼎，伯益衘指。斧斤既折，撞立独倚。卖万不售，枯槁为祸。
jian'zhi'guan 渐之观：春鸿飞东，以马贸金。利得十倍，重载归乡。
jian'zhi'ke'shi 渐之噬嗑：金齿铁牙，寿考宜家。年岁有储，贪利者得。虽忧无咎。
jian'zhi'ben 渐之贲：膏泽沐浴，洗去污辱。振除灾咎，更与福处。
jian'zhi'bo 渐之剥：履阶登墀，高升峻巍。福禄洋溢，依天之威。
jian'zhi'fu 渐之复：坤厚地德，庶物蕃息。平康正直，以绥大福。
jian'zhi'wu'wang 渐之无妄：绝域异路，多所畏恶。使我惊惧，思吾故处。
jian'zhi'da'xu 渐之大畜：襁褓孩幼，冠带成家。出门如宾，父母何忧？
jian'zhi'yi 渐之颐：一寻百节，绸缪相结。其指诘屈，不能解脱。
jian'zhi'da'guo 渐之大过：鹰鸇猎食，雉兔困极。逃头见尾，为害所贼。
jian'zhi'kan 渐之坎：危坐至暮，请求不得。膏泽不降，政戾民惑。
jia'ren'zhi'sun 渐之离：刚柔相呼，二姓为家。霜降既同，惠我以仁。
jian'zhi'xian 渐之咸：慈母念子，飨赐得士。蛮夷来服，以安王国。
jian'zhi'heng 渐之恒：良夫孔姬，胁悝登台。乐季不扶，卫辄走逃。
jian'zhi'dun 渐之遯：子长忠直，李氏为贼。祸及无嗣，司马失福。
jian'zhi'da'zhaung 渐之大壮：节度之德，不涉乱国。虽昧无光，后大受庆。
jian'zhi'jin 渐之晋：驱羊南行，与祸相逢。狼惊我马，虎盗我子，悲恨自咎。
jian'zhi'ming'yi 渐之明夷：尼父孔丘，善钓鲤鱼。罗网一举，得获万头。富我家居。
jian'zhi'jia'ren 渐之家人：大根不固，华叶落去，更为孤妪。
jian'zhi'kui 渐之睽：设罟捕鱼，反得居诸。员困竭忠，伍氏夷诛。
jian'zhi'jian 渐之蹇：敏捷极疾，如猿集木。彤弓虽调，终不能获。
jian'zhi'jie 渐之解：冠带南游，与福相期。邀于嘉国，拜为逢时。
jian'zhi'sun 渐之损：年丰岁熟，政仁民乐，禄人获福。
jian'zhi'yi 渐之益：筑阙石巅，立基泉源。疾病不安，老孤无邻。
jian'zhi'kuai 夬：逐狐东山，水遏我前。深不可涉，失利后便。
jian'zhi'gou 渐之渐之姤：麟子凤雏，生长嘉国。和气所居，康乐温仁。邦多圣人。
jian'zhi'cui 渐之萃：西行求玉，冀得瑜璞。反得凶恶，使我惊惑。
jian'zhi'sheng 渐之升：心狂老悖，听视聋盲。正命无常，下民多孽。
jian'zhi'kun 渐之困：南国少子，才略美好。求我长女。贱薄不与。反得丑恶，后乃大悔。
jian'zhi'jing 渐之井：逶迤高原，家伯妄施，乱其五官。
jian'zhi'ge 渐之革：谢恩拜德，东归吾国，欢乐有福。
jian'zhi'ding 渐之鼎：鸡鸣同举，思配无家。执佩持凫，无所致之。
jian'zhi'zhen 渐之震：凶重忧累，身受诛罪，神不能解。
jian'zhi'gen 渐之艮：虎豹熊罴，游戏山谷。仁贤君子，得其所欲。
jian'zhi'gui'mei 渐之归妹：海隅辽右，福禄所至。柔嘉蒙祉，九夷何咎？
jian'zhi'feng 渐之丰：华首之山，仙道所游。利以居止，长无咎忧。
jian'zhi'lv 渐之旅：甲乙戊庚，随时转行。不失常节，萌芽律屈。咸达生出，各乐其类。
jian'zhi'xun 渐之巽：跛踬未起，失利后市，不得鹿子。
jian'zhi'dui 渐之兑：怙恃自负，不去于下。血从地出，诛罚失理。
jian'zhi'huan 渐之涣：江河淮海，天之都市。商人受福，国家饶有。
jian'zhi'jie 渐之节：节情省欲，赋敛有度。家给人足，利以富贵。
jian'zhi'zhong'fu 渐之中孚：牝马鸣哅，呼求其潦。云雨大会，流成河海。
jian'zhi'xiao'guo 渐之小过：日月之涂，所行必到，无有患故。
jian'zhi'ji'ji 渐之既济：乘风而举，与飞鸟俱。一举千里，见吾爱母。
jian'zhi'wei'ji 渐之未济：阴配阳争，卧木反立。君子攸行，丧其官职。
gui'mei'zhi'gui'mei 归妹之归妹：坚冰黄裳，鸟哀悲愁。不见白粒，但覩藜蒿。数惊鸷鸟，为我心忧。
gui'mei'zhi'gan 归妹之乾：荆木冬生，司寇缓刑。威权在下，国乱且倾。
gui'mei'zhi'kun 归妹之坤：喘牛伤暑，弗能成亩。草莱不辟，年岁无有。
gui'mei'zhi'tun 归妹之屯：鱼欲负流。众不同心，至德安乐。
gui'mei'zhi'meng 归妹之蒙：春耕有息，秋入利福。献豜大豭，以乐成功。
gui'mei'zhi'xu 归妹之需：生有圣德，上配太极。皇灵建中，授我以福。
gui'mei'zhi'song 归妹之讼：右抚琴头，左手援带。凶讼不已，相与争戾，失利而归。
gui'mei'zhi'shi 归妹之师：炙鱼枯斗，张伺夜鼠。舌不忍味，机发为祟。笮不得去。
gui'mei'zhi'bi 归妹之比：申酉说服，牛马休息。君子以安，劳者得欢。
gui'mei'zhi'xiao'xu 归妹之小畜：尧门尹爵，圣德增益。使民不疲，安无怵惕。
gui'mei'zhi'lv 归妹之履：孤公寡妇，独宿悲苦。目张耳鸣，莫与笑语。
gui'mei'zhi'tai 归妹之泰：外得好畜，相与嫁娶。仁贤集聚，谘询厥事。倾夺我城，使家不宁。
gui'mei'zhi'pi 归妹之否：煎砂盛暑，鲜有不朽。去河三里，败我利市。老牛盲马，去之何悔？
gui'mei'zhi'tong'ren 归妹之同人：甲乙戊庚，随时转行。不失常节，萌芽律屈。咸达出生，各乐其类。
gui'mei'zhi'da'you 归妹之大有：依宵夜游，与君相遭。除解烦惑，使心不忧。
gui'mei'zhi'qian 归妹之谦：死友绝朋，巧言为谗。覆白污玉，颜叔哀喑。
gui'mei'zhi'yu 归妹之豫：逐利三年，利走如神。辗转东西，如鸟避丸。
gui'mei'zhi'sui 归妹之随：堤防坏决，河水放逸。伤害稼穑，居孤独宿，没溺我邑。
gui'mei'zhi'gu 归妹之蛊：阴阳隔塞，许嫁不荅。旄丘新台，悔往叹息。
gui'mei'zhi'lin 归妹之临：伯夷叔齐，贞廉之师。以德防患，忧祸不存。
gui'mei'zhi'guan 归妹之观：阳为狂悖，拔剑自伤，为身生殃。
gui'mei'zhi'ke'shi 归妹之噬嗑：进士为官，不若服田，获寿保年。
gui'mei'zhi'ben 归妹之贲：耕石不生，弃礼无名。缝衣失针，襦袴弗成。
gui'mei'zhi'bo 归妹之剥：灵龟陆处，一旦失所，伊子复耕，桀乱无辅。
gui'mei'zhi'fu 归妹之复：室当源口，溺漂为海。财产殚尽，衣食无有。
gui'mei'zhi'wu'wang 归妹之无妄：鸡方啄粟，为狐所逐。走不得食，惶惧喘息。
gui'mei'zhi'da'xu 归妹之大畜：家在海隅，绕旋深流。岂敢惮行，无木以趋。
gui'mei'zhi'yi 归妹之颐：他山之储，与环为仇。来攻吾城，伤我肌肤。国家骚忧。
gui'mei'zhi'da'guo 归妹之大过：弊镜无光，不见文章。少女不嫁，弃于其公。
gui'mei'zhi'kan 归妹之坎：大蛇巨鱼，相搏于郊。君臣隔塞，戴公出庐。
gui'mei'zhi'li 归妹之离：绝世无嗣，福禄不存。精神涣散，离其躬身。
gui'mei'zhi'xian 归妹之咸：文君之德，养仁致福。年无胎夭，国富民实。忧者之望，憎参盗息。
gui'mei'zhi'heng 归妹之恒：合欢之国，喜为我福。东岳南山，朝跻成息。
gui'mei'zhi'dun 归妹之遯：忧人之患，履悖易颜，为身祸残。率身自守，与喜相抱，长子成老。封受福祉。
gui'mei'zhi'da'zhaung 归妹之大壮：太公避纣，七十隐处。卒受圣文，为王室辅。
gui'mei'zhi'jin 归妹之晋：江汉上流，政逆民忧。阴伐其阳，雌为雄公。
gui'mei'zhi'ming'yi 归妹之明夷：缩绪乱丝，举手为灾。越亩逐兔，丧其衣袴。
gui'mei'zhi'jia'ren 归妹之家人：臭彘腐水，与狼相辅。亡夫失子，忧及父母。
gui'mei'zhi'kui 归妹之睽：刲羊不当，女执空筐。兔跛鹿踦，缘山坠堕。谗佞乱作。
gui'mei'zhi'jian 归妹之蹇：拔剑伤手，见敌不善。良臣无佐，国忧为咎。
gui'mei'zhi'jie 归妹之解：三羖五?，相随俱行。迷入空泽，循谷直北。经涉六驳，为所伤败。
gui'mei'zhi'sun 归妹之损：争鷄失羊，亡其金囊，利得不长。陈蔡之患，赖楚以安。
gui'mei'zhi'yi 归妹之益：三骊负衡，南芷取香。秋兰芬馥，盈满神匮。利我仲季。
gui'mei'zhi'kuai 归妹之夬：孟夏己丑，哀呼尼父。明德讫终，乱虐滋起。
gui'mei'zhi'gou 归妹之姤：履不容足，南山多草。家有芳兰，乃无病疾。
gui'mei'zhi'cui 归妹之萃：三足无头，弗知所之。心强睛伤。莫使为明，不见月光。
gui'mei'zhi'sheng 归妹之升：戴尧扶禹。松乔彭祖，西过王母。道里夷易，无敢难者。
gui'mei'zhi'kun 归妹之困：式微式微，忧祸相绊。隔以岩山，室家分散。
gui'mei'zhi'jing 归妹之井：灵龟陆处，一旦失所。伊子复耕，桀乱无辅。
gui'mei'zhi'ge 归妹之革：仁德覆洽，恩及异域，泽被殊方，祸灾隐伏。蚕不作室，寒无所得。
gui'mei'zhi'ding 归妹之鼎：夏麦麸?，霜击其芒。疾君败国，使年夭伤。
gui'mei'zhi'zhen 归妹之震：火虽炽，在吾后。寇虽多，出我右。身安吉，不危殆。
gui'mei'zhi'gen 归妹之艮：辽远绝路，客宿多悔。顽嚣相聚，生我畏恶。
gui'mei'zhi'jian 归妹之渐：悬悬南海，去家万里。飞兔褭骏，一日见母，除我忧悔。
gui'mei'zhi'feng 归妹之丰：困而后通，虽危不穷。终得其愿，姬姜相从。
gui'mei'zhi'lv 归妹之旅：西贾巴蜀，寒雪至毂。欲前不得，还反空屋。
gui'mei'zhi'xun 归妹之巽：作新初陵，烂陷难登。三驹摧车，斫顿伤颐。
gui'mei'zhi'dui 归妹之兑：延颈望酒，不入我口。深目自苦，利得无有，幽人悦喜。
gui'mei'zhi'huan 归妹之涣：仲春孟夏，和气所舍。生我喜福，国无残贼。
gui'mei'zhi'jie 归妹之节：张罗捕鸠，兔离其灾。雌雄俱得，为罝所贼。
gui'mei'zhi'zhong'fu 归妹之中孚：三人俱行，一人言北，伯仲欲南，少叔不得。中路分争，道鬭相贼。
gui'mei'zhi'xiao'guo 归妹之小过：然诺不行，欺绐误人。使我露宿，夜归温室。神怒不直，鬼欲求独。刺击其目，反言自贼。
gui'mei'zhi'ji'ji 归妹之既济：陈辞达诚，使安不倾。增禄益寿，以成功名。
gui'mei'zhi'wei'ji 归妹之未济：火烧公床，破家灭亡。然得安昌，先忧重丧。
feng'zhi'feng 丰之丰：诸孺行贾，经涉大阻。与杖为市，不忧危殆。利得十倍。
feng'zhi'gan 丰之乾：鼎足承德，嘉谋生福。为王开庭，得心所欲。
feng'zhi'kun 丰之坤：曳纶河海，钓鲂与鲤。王孙利得，以飨仲友。
feng'zhi'tun 丰之屯：东山皋落，叛逆不服。兴师征讨，恭子败覆。
feng'zhi'meng 丰之蒙：千里騂驹，为王服车。嘉其丽荣，君子有成。
feng'zhi'xu 丰之需：三龙北行，道逢六狼。暮宿中泽，为祸所伤。
feng'zhi'song 丰之讼：天灾所游，凶不可居。转徙获福，留止危忧。
feng'zhi'shi 丰之师：狐狸雉兔，畏人逃去。分走窜匿，不如所处。
feng'zhi'bi 丰之比：雨师娶妇，黄岩季女。成礼既婚，相呼南去。膏润下土，年岁大有。
feng'zhi'xiao'xu 丰之小畜：外栖野鼠，与鸡为伍。疮痍不息，即去其室。
feng'zhi'lv 丰之履：天命绝后，孤伤无主。彷徨两社，独不得酒。
feng'zhi'tai 丰之泰：鹄思其雄，欲随凤东。顺理羽翼，出次须日。中留北邑，复反其室。
feng'zhi'pi 丰之否：蜲虵九子，长尾不殆。均明光泽，燕自受福。
feng'zhi'tong'ren 丰之同人：日走月步，趋不同舍。夫妻反目，君主失国。
feng'zhi'da'you 丰之大有：宣房户室，枯期除毒。文德渊府，害不能贼。
feng'zhi'qian 丰之谦：齐东郭庐，嫁于洛都。骏良美好，谋利过倍。
feng'zhi'yu 丰之豫：病笃难医，和不能治。命终期讫，下即蒿里。
feng'zhi'sui 丰之随：开郭绪业，王迹所起。姬德七百，报以八子。
feng'zhi'gu 丰之蛊：丰年多储，江海饶鱼。商客善贾，大国富有。
feng'zhi'lin 丰之临：鹄求鱼食，过彼射邑。缯加我头，缴挂羽翼。欲飞不能，为羿所得。
feng'zhi'guan 丰之观：望城抱子，见邑不殆。公孙上堂，大君悦喜。
feng'zhi'ke'shi 丰之噬嗑：左指右麾，邪淫侈靡。执节无良，灵公以亡。
feng'zhi'ben 丰之贲：日中为市，各持所有，交易资贿。函珠怀宝。
kui'zhi'song 丰之剥：山没丘浮，陆为水鱼，燕雀无庐。
feng'zhi'fu 丰之复：马服长股，宜行善市。蒙佑谐偶，获利五倍。终日在市，诘朝获利。既享嘉福，得之以义。
feng'zhi'wu'wang 丰之无妄：三狸捕鼠，遮遏前后。死于环域，不得脱走。
feng'zhi'da'xu 丰之大畜：鬼舞国社，岁乐民喜。臣忠于君，子孝于父。
feng'zhi'yi 丰之颐：慈母望子，遥思不已。久客外野，我心悲苦。
feng'zhi'da'guo 丰之大过：雨师娶妇，黄岩季子。成礼既婚，相呼南去。膏润下土，年岁大有。
feng'zhi'kan 丰之坎：百狗同室，相啮争食。枉矢西流，射我暴国。高宗鬼方，三年乃服。
feng'zhi'li 丰之离：早霜晚雪，伤害禾麦。损功弃力，饥无可食。
feng'zhi'xian 丰之咸：腐臭所在，青绳集聚，变白为黑，败乱邦国。君为臣逐，失其宠禄。
feng'zhi'heng 丰之恒：牵羊不与，与心戾旋。闻言不信，误绐丈人。
feng'zhi'dun 丰之遯：甘忍利害，还相克敌。商子酷刑，鞅丧厥身。
feng'zhi'da'zhuang丰之大壮：刲羊不当，女执空筐。兔跛鹿踦，缘山坠堕。
feng'zhi'jin丰之晋：??????啮啮，贫鬼相责。无有欢怡，一日九结。
feng'zhi'ming'yi 丰之明夷：两足四翼，飞入嘉国。宁我伯姊，与母相得。
feng'zhi'jia'ren 丰之家人：天山紫芝，雍梁朱草。长生和气，王以为宝。公尸侑食，福禄来处。
feng'zhi'kui 丰之睽：绝世游魂，福禄不存。精神涣散，离其躬身。
feng'zhi'jian 丰之蹇：北辰紫宫，衣冠立中。含弘建德，常受大福。
feng'zhi'jie 丰之解：伯蹇叔喑，莫与守株。失我衣裘，代尔阴乡。
feng'zhi'sun 丰之损：两女共室，心不聊食。首发如蓬，忧常在中。
feng'zhi'yi 丰之益：去辛就蓼，毒愈苦甚。避穽遇坑，忧患日主。
feng'zhi'kuai 丰之夬：初病终凶，季为死丧，不见光明。
feng'zhi'gou 丰之姤：三鸟飞来，自到逢时。俱行先至，多得大利。
feng'zhi'cui 丰之萃：鹿食山草，不思邑里，虽久无咎。
feng'zhi'sheng 丰之升：羊肠九萦，相推稍前。止须王孙，乃能上天。
feng'zhi'kun 丰之困：管仲遇桓，得其愿欢。胶牢振冠，冠带无忧。笑戏不庄，空言妄行。
fu'zhi'li 丰之井：桀跖并处，民困愁苦。行旅迟迟，留连齐鲁。
feng'zhi'ge 丰之革：魂孤无室，衘指不食。盗张民饵，见敌失福。
feng'zhi'ding 丰之鼎：谗言乱国，覆是为非。伯奇乖难，恭子忧哀。
gan'zhi'sheng 丰之震：卫侯东游，惑于少姬。亡我考妣，久迷不来。
feng'zhi'gen 丰之艮：鸡鸣同兴，思邪无家。执佩持凫，莫使致之。
feng'zhi'jian 丰之渐：义不胜情，以欲自荣。觊利危宠，摧角折颈。
feng'zhi'gui'mei 丰之归妹：臣尊主卑，拥力日衰。侵夺无光，三家逐公。
feng'zhi'lv 丰之旅：叔仲善贾，与喜为市。不忧危殆，利得十倍。
feng'zhi'xun 丰之巽：六虵奔走，俱入茂草。惊于长路，畏惧啄口。
feng'zhi'dui 丰之兑：水坏我里，东流为海。凫鼃欢嚣，不得安居。
feng'zhi'huan 丰之涣：飞不远去，卑斯内侍，禄养未富。
feng'zhi'jie 丰之节：阴变为阳，女化为男。治道大通，君臣相承。
feng'zhi'zhong'fu 丰之中孚：践履危难，脱厄去患。入福喜门，见诲大君。
feng'zhi'xiao'guo 丰之小过：罟密网缩，动益蹶急，困不得息。
feng'zhi'ji'ji 丰之既济：负牛上山，力劣行难。烈风雨雪，遮遏我前。中道复还。
feng'zhi'wei'ji 丰之未济：喁喁嘉草，思降甘雨。景风升上，沾洽时澍，生我禾稼。
lv'zhi'lv 旅之旅：罗网四张，鸟无所翔。征伐困极，饥穷不食。
lv'zhi'gan 旅之乾：寄生无根，如过浮云。立本不固，斯须落去，更为枯树。
lv'zhi'kun 旅之坤：人无定法，绶降牛出，虵雄走趋。阳不制阴，宜其家国。
lv'zhi'tun 旅之屯：众鸟所聚，中有大怪，九身无头。魂惊魄去，不可以居。
lv'zhi'meng 旅之蒙：封豕沟渎，灌溃国邑。火宿口中，民多疾病。
lv'zhi'xu 旅之需：奋翅鼓翼，翱翔外国。逍遥徙倚，来归温室。
lv'zhi'song 旅之讼：秋蚕不成，冬种不生。殷王逆理，弃其宠荣。
lv'zhi'shi 旅之师：卫侯东游，惑于少姬。忘我考妣，久迷不来。
lv'zhi'bi 旅之比：乌合卒会，与恶相得。鸱鴞相酬，为心所贼。
lv'zhi'xiao'xu 旅之小畜：鸣鸡无距，与鹊格鬭。翅折目盲，为仇所伤。
lv'zhi'lv 旅之履：木生内蠹，上下相贼，祸乱我国。
lv'zhi'tai 旅之泰：延陵适鲁，观乐太史。车辚白颠，知秦兴起。卒兼其国，一统为主。
lv'zhi'pi 旅之否：辅相之好，无有休息。时行云集，所在遇福。
lv'zhi'tong'ren 旅之同人：床倾箦折，屋漏垣缺，季姬不惬。
lv'zhi'da'you 旅之大有：东入海口，循流北走。一高一下，五色无主。七日六夜，死于水浦。
lv'zhi'qian 旅之谦：群虎入邑，求索肉食。大人御守，君不失国。
lv'zhi'yu 旅之豫：四乱不安，东西为患。退身止足，无出邦域。乃得完全，赖其生福。
lv'zhi'sui 旅之随：叔盻抱冤，祁子自邑。乘遽解患，羊舌以免。赖其福全。
lv'zhi'gu 旅之蛊：延颈望酒，不入我口。深目自苦，利得无有。
lv'zhi'lin 旅之临：仁政之德，恭恭日息。成都就邑，人受厥福。
lv'zhi'guan 旅之观：牵头系尾，屈折几死。周世无人，不知所归。
lv'zhi'ke'shi 旅之噬嗑：教羊逐兔，使鱼相捕。任非其人，费日无功。
lv'zhi'ben 旅之贲：生角有尾，张孽制家，排羊逐狐。张氏易公，忧祸重凶。
lv'zhi'bo 旅之剥：去安就危，坠陷井池，破我玉瑀。
lv'zhi'fu 旅之复：茹芝饵黄，涂饮玉英。与神流通，长无忧凶。
lv'zhi'wu'wang 旅之无妄：体重飞难，未能越关。
lv'zhi'da'xu 旅之大畜：巢成树折，伤我彝器。伯踒叔跌，亡羊乃追。
lv'zhi'yi 旅之颐：六人俱行，各遗其囊。黄鹄失珠，无以为明。
lv'zhi'da'guo 旅之大过：蟠梅折枝，与母分离，绝不相知。
lv'zhi'kan 旅之坎：迎福开户，喜随我后。曹伯恺悌，为宋国主。
lv'zhi'li 旅之离：既痴且狂，两目又盲。箕踞喑哑，名为无中。
lv'zhi'xian 旅之咸：金梁铁柱，千年牢固。完全不腐，圣人安处。
lv'zhi'heng 旅之恒：褁糗荷粮，与跖相逢。欲飞不得，为网所获。
lv'zhi'dun 旅之遯：彭名为妖，暴龙作灾。盗尧衣裳，聚跖荷兵。青禽照夜，三旦夷亡。
lv'zhi'da'zhaung 旅之大壮：独夫老妇，不能生子，鳏寡俱处。
lv'zhi'jin 旅之晋：鹪鹩窃脂，巢于小枝。摇动不安，为风所吹，心寒飘摇，常忧危殆。
lv'zhi'ming'yi 旅之明夷：素车木马，不任负重。王子出征，忧危为咎。
lv'zhi'jia'ren 旅之家人：土陷四维，安平不危。利以居止，保有玉女。
lv'zhi'kui 旅之睽：负牛上山，力劣行难。烈风雨雪，遮遏我前。中道复还。
lv'zhi'jian 旅之蹇：金城铁郭，上下同力。政平民亲，寇不敢贼。
lv'zhi'jie 旅之解：清洁渊塞，为人所言。证讯诘问，系于枳温。甘棠听断，昭然蒙恩。
lv'zhi'sun 旅之损：皋陶听理，岐伯悦喜。西登华道，东归无咎。
lv'zhi'yi 旅之益：低头窃视，有所畏避。行作未利，酒酸鱼败，重莫贪嗜。
lv'zhi'kuai 旅之夬：十雉百雏，常与母俱。抱鸡搏虎，谁肯为侣？
lv'zhi'gou 旅之姤：高阜山陵，陂陁颠崩。为国妖祥，元后以薨。
lv'zhi'cui 旅之萃：六鷁退飞，为衰败祥。陈师合战，左股疾伤。遂以薨崩，霸功不成。
lv'zhi'sheng 旅之升：异国殊俗，情不相得。金木为仇，百战檀谷。
lv'zhi'kun 旅之困：鸦噪庭中，以戒灾凶。重门击柝，备忧暴客。
lv'zhi'jing 旅之井：慈母赤子，享赐得士，获夷服除。以安王家，侧陋逢时。
lv'zhi'ge 旅之革：剗迹恶人，使德不通。炎旱为灾，年谷大伤。
lv'zhi'ding 旅之鼎：躬履孔德，以待束带。文君燎猎，吕尚获福。号称太师，封建齐国。
lv'zhi'zhen 旅之震：征将止恶，鼓鞞除贼。庆仲奔莒，子般获福。
lv'zhi'gen 旅之艮：良夫淑女，配合相保。多孙众子，欢乐长久。
lv'zhi'jian 旅之渐：蜲蛇四壮，恩念父母。王事靡盬，不我安处。
lv'zhi'gui'mei 旅之归妹：水坏我里，东流为海。凫龟欢嚣，不得安居。
lv'zhi'feng 旅之丰：束帛戋戋，赙我孟宣。徵召送君，变号易字。
lv'zhi'xun 旅之巽：乾行大德，覆赡六合。呕喣成熟，使我福德。
lv'zhi'dui 旅之兑：秦晋大国，更相克贼。获惠质圉，郑被其咎。
lv'zhi'huan 旅之涣：晦昧昏明，君无纪纲。甲子成乱，简公丧亡。
lv'zhi'jie 旅之节：三足无头，弗知所之。心狂精伤，莫使为明，不见月光。
lv'zhi'zhong'fu 旅之中孚：长夜短日，阴为阳贼。万物空枯，藏在北陆。
lv'zhi'xiao'guo 旅之小过：依宵夜游，与大君俱。除解烦惑，使我无忧。
lv'zhi'ji'ji 旅之既济：逐鹿南山，利入我门。阴阳和调，国无灾残。长子出游，须其仁君。
lv'zhi'wei'ji 旅之未济：请冀左耳，啬不我驱，与我父母。
xun'zhi'xun 巽之巽：温山松柏，常茂不落。鸾凤以庇，得其欢乐。
xun'zhi'gan 巽之乾：采唐沬卿，要期桑中。失信不会，忧思约带。
xun'zhi'kun 巽之坤：有鸟飞来，集于宫树。鸣声可畏，主将出去。
xun'zhi'tun 巽之屯：仁政之德，参参日息。成都就邑，入受厥福。
xun'zhi'meng 巽之蒙：他山之储，与璆为仇。来攻吾城，伤我肌肤。邦家搔忧。
xun'zhi'sui 巽之需：赍贝赎狸，不听我辞。系于虎须，牵不得来。
xun'zhi'song 巽之讼：一簧两舌，妄言陷语。三奸惑虚，曾母投杼。
xun'zhi'shi 巽之师：薄行搔尾，逐云除水。污泥为陆，下田宜稷。
xun'zhi'bi 巽之比：天门九重，深内难通。明坐至暮，不见神公。
xun'zhi'xiao'xu 巽之小畜：暗目不明，耳阏听聪。陷入深渊，灭顶忧凶。
xun'zhi'lv 巽之履：雾露早霜，日暗不明。阴阳孽疾，年谷大伤。
xun'zhi'tai 巽之泰：三谐土廊，德义明堂。交让往来，享燕相承。箕伯朝王，锡我玄黄。
xun'zhi'pi 巽之否：争鸡失羊，利得不长。陈蔡之患，赖楚以安。
xun'zhi'tong'ren 巽之同人：天旱水涸，枯槁无泽，未有所获。
xun'zhi'da'you 巽之大有：陶朱白圭，善贾息赀。公子王孙，富利不贫。
xun'zhi'qian 巽之谦：龟厌江海，陆行不止。自令枯槁，失其都市。忧悔为咎。
xun'zhi'yu 巽之豫：黄鸟采蓄，既稼不荅。念吾父兄，思复邦国。
xun'zhi'sui 巽之随：田鼠野雏，意常欲逃。拘制笼槛，不得动摇。
xun'zhi'gu 巽之蛊：平国不君，夏氏作乱。乌号窃发，灵公殒命。
xun'zhi'lin 巽之临：巨虵大鰌，战于国郊。上下闭塞，君道走逃。
xun'zhi'guan 巽之观：谗言乱国，覆是为非。伯奇流离，恭子忧哀。
xun'zhi'ke'shi 巽之噬嗑：郁怏不明，为阴所伤。众雾集聚，共夺日光。
xun'zhi'ben 巽之贲：望城抱子，见邑不殆。公孙上堂，大君欢喜。
xun'zhi'bo 巽之剥：三虫作蛊，剗迹无与。胜母盗泉，君子弗处。
xun'zhi'fu 巽之复：车驰人趋，卷甲相求。齐鲁寇戎，败于大丘。
xun'zhi'wu'wang 巽之无妄：欲访子车，善相欺绐。桓叔相迎，不见所期。
xun'zhi'da'xu 巽之大畜：争鸡失羊，亡其金囊，利得不长。陈蔡之患，赖楚以安。
xun'zhi'yi 巽之颐：岁暮花落，阳入阴室。万物伏藏，匿不可得。
xun'zhi'da'guo 巽之大过：晨风文翮，大举就温。过我成邑，羿无所得。
xun'zhi'kan 巽之坎：时鹄抱子，见蛇何咎？室家俱在，不失其所。
xun'zhi'li 巽之离：隐隐大雷，霶霈为雨。有女痴狂，惊骇邻里。
xun'zhi'xian 巽之咸：无足断跟，居处不安，凶恶为患。
xun'zhi'heng 巽之恒：破筐敝筥，弃捐于道，不复为宝。
xun'zhi'dun 巽之遯：三鸡啄粟，十雏从食。饥鸢卒击，亡其两叔。
xun'zhi'da'zhaung 巽之大壮：乘车七百，以明文德。践土葵丘，齐晋受福。
xun'zhi'jin 巽之晋：百足俱行，相辅为强。三圣翼事，王室宠光。
xun'zhi'ming'yi 巽之明夷：典策法书，藏阁兰台。虽遭溃乱，独不逢灾。
xun'zhi'jia'ren 巽之家人：四诛不服，恃强负力。倍道趋敌，师徒败覆。
xun'zhi'kui 巽之睽：春阳生草，夏长条肄。万物蕃滋，充实益有。
xun'zhi'jian 巽之蹇：磝磝秃白，不生黍稷。无以供祭，祇灵乏祀。
xun'zhi'jie 巽之解：褰衣涉河，水深渍罢。赖幸舟子，济脱无他。
xun'zhi'sun 巽之损：宜行贾市，所求必倍。戴喜抱子，与利为友。
xun'zhi'yi 巽之益：兄征东夷，弟伐辽西。大克胜还，封君河间。
xun'zhi'kuai 巽之夬：初虽惊惶，后乃无伤，受其福庆。
xun'zhi'gou 巽之姤：随风乘龙，与利相逢。田获三倍，商旅有功。憧憧之邑，长安无他。
xun'zhi'cui 巽之萃：鱼扰水浊，寇围吾邑。城危不安，惊恐狂惑。
xun'zhi'sheng 巽之升：虽穷复通，履危不凶，保其明公。
xun'zhi'kun 巽之困：坤厚地德，庶物蕃息。平康正直，以绥大福。
xian'zhi'yu 巽之井：山水暴怒，坏梁折柱。稽难行旅，留连愁苦。
xun'zhi'ge 巽之革：使燕筑室，身不庇宿。家无聊赖，歼我衣服。
xun'zhi'ding 巽之鼎：矢石所射，襄公?剧。吴子巢门，伤病不治。
xun'zhi'zhen 巽之震：日月运行，一寒一暑。荣宠赫赫，不可得保。颠陨坠堕，更为士伍。
xun'zhi'gen 巽之艮：宫门愁鸣，臣围其君，不得东西。
xun'zhi'jian 巽之渐：戴盆望天，不见星辰。顾小失大，福逃墙外。
xun'zhi'gui'mei 巽之归妹：天之所明，祸不遇家。反自相逐，终得和鸣。
xun'zhi'feng 巽之丰：天阴霖雨，涂行泥潦。商人休止，市无所有。
xun'zhi'lv 巽之旅：嘉门福喜，增累盛炽。日就有德，宜民宜国。
xun'zhi'dui 巽之兑：南山之阳，华叶将将。嘉乐君子，为国宠光。
zhen'zhi'lin 巽之涣：画龙头颈，文章未成。甘言美语，说辞无名。
xun'zhi'jie 巽之节：婴儿孩子，未有所识。彼童而角，乱我政事。
xun'zhi'zhong'fu 巽之中孚：阴作大奸，欲君勿言。鸿鹄利口，发患祸端。荆季怀忧，张伯被患。
xun'zhi'xiao'guo 巽之小过：德之流行，利之四乡。雨师洒道，风伯逐殃。巡狩封禅，以告成功。
xun'zhi'ji'ji 巽之既济：禹将为君，装入昆仑。稍进阳光，登见温汤。功德昭明。
xun'zhi'wei'ji 巽之未济：五岳四渎，含润为德。行不失理，民赖恩福。
dui'zhi'dui 兑之兑：班马还师，以息劳疲。后夫嘉喜，入户见妻。
dui'zhi'gan 兑之乾：践履危难，脱危去患。入福喜门，见悔大君。
dui'zhi'kun 兑之坤：子锄执麟，《春秋》作元。阴圣将终，尼父悲心。
dui'zhi'tun 兑之屯：夹河为婚，期至无船。摇心失望，不见所欢。
dui'zhi'meng 兑之蒙：天孙帝子，与日月处。光荣于世，福禄繁祉。
dui'zhi'xu 兑之需：三年人妻，相随奔驰。终日不食，精气劳疲。
dui'zhi'song 兑之讼：禹召诸侯，会稽南山。执玉万国，天下康宁。
dui'zhi'shi 兑之师：早霜晚雪，伤害禾麦。损功弃力，饥无所食。
dui'zhi'bi 兑之比：嵩融持戟，杜伯荷弩，降观下国，诛逐无道。夏商之季，失埶外走。
dui'zhi'xiao'xu 兑之小畜：生有圣德，上配大极。皇灵建中，受我以福。
dui'zhi'lv 兑之履：下田陆黍，万华生齿。大雨霖集，波病溃腐。
dui'zhi'tai 兑之泰：子畏于匡，困厄陈蔡。明德不危，竟克免害。
dui'zhi'pi 兑之否：有两赤头，从五岳来。谣言无佑，趍尔之林。俯伏听命，不敢动摇。
dui'zhi'tong'ren 兑之同人：当得自如，不逢凶灾。衰者复兴，终无祸来。
dui'zhi'da'you 兑之大有：朽根刖树，华叶落去。卒逢大焱，随风僵仆。
dui'zhi'qian 兑之谦：葛生衍蔓，絺綌为愿。家道笃厚，父兄悦喜。
dui'zhi'yu 兑之豫：东行求玉，反得弊石。名曰无直，字曰丑恶。众所贱薄。
dui'zhi'sui 兑之随：瞻白因弦，驽孱恐怯。任力堕劣，如猬见鹊。偃视恐伏，不敢拒格。
dui'zhi'gu 兑之蛊：疮痍多病，宋公危殆。吴子巢门，无命失所。
dui'zhi'lin 兑之临：东山西岳，会合俱食。百喜送从，以成恩福。
dui'zhi'guan 兑之观：舞非其处，失节多悔，不合我意。
dui'zhi'ke'shi 兑之噬嗑：南循汝水，茂树斩枝。过时不遇，惄如周饥。
dui'zhi'ben 兑之贲：公孙驾骊，载游东齐。延陵说产，遗我紵衣。
dui'zhi'bo 兑之剥：乘舆八百，以明文德。践土葵丘，齐晋受福。
dui'zhi'fu 兑之复：雄处弱水，雌在海边。别离将食，哀悲于心。
dui'zhi'wu'wang 兑之无妄：结网得解，受福安坐，终无患祸。
dui'zhi'da'xu 兑之大畜：秋南春北，随时休息。处和履中，安无忧凶。
dui'zhi'yi 兑之颐：启户开门，巡狩释冤。夏台羑里，汤文悦喜。
dui'zhi'da'guo 兑之大过：符左契右，相与合齿。乾坤利贞，乳生六子。长大成就，风言如母。
dui'zhi'kan 兑之坎：饥蚕作室，丝多乱绪，端不可得。
dui'zhi'li 兑之离：东壁饰光，数暗不明。主母嫉妬，乱我业事。
dui'zhi'xian 兑之咸：白茅缩酒，灵巫拜祷。神嗜饮食，使君寿考。
dui'zhi'heng 兑之恒：范公陶夷，巧贾货资。东之营丘，易字子皮。抱珠载金，多得利归。
dui'zhi'dun 兑之遯：三羖五?，相随俱行。迷入空泽，循谷宜北。经涉六驳，为所伤贼。
dui'zhi'da'zhaung 兑之大壮：雄鹄延颈，欲飞入关。雨师洒道，瀸我袍裘。重车难前，侍者稽止。
dui'zhi'jin 兑之晋：中年蒙庆，今岁受福。必有所得，荣宠受禄。
dui'zhi'ming'yi 兑之明夷：禄如周公，建国洛东，父子俱封。
dui'zhi'jia'ren 兑之家人：安床厚褥，不得久宿。弃我嘉宴，困于东国。投杼之忧，不成灾福。
dui'zhi'kui 兑之睽：蓄积有馀，粪土不居。
dui'zhi'jian 兑之蹇：心愿所喜，乃今逢时。得我利福，不离兵革。
dui'zhi'jie 兑之解：目不可合，忧来搔足。怵惕危惧，去其邦族。
dui'zhi'sun 兑之损：福德之士，欢悦日喜。夷吾相桓，三归为臣，赏流子孙。
dui'zhi'yi 兑之益：夏姬附耳，心听悦喜，利以传取。
dui'zhi'kuai 兑之夬：叔迎兄弟，遇恭在阳。君子季姬。并坐鼓簧。
dui'zhi'gou 兑之姤：徙巢去家，南遇白乌。东西受福，与喜相得。
dui'zhi'cui 兑之萃：舜登大禹，石夷之野。徵诣玉阙，拜治水土。
dui'zhi'sheng 兑之升：江河淮海，天之都市。商人受福，国家富有。
dui'zhi'kun 兑之困：隐隐填填，火烧山根。不润我邻，独不蒙恩。
dui'zhi'jing 兑之井：暗昧不明，耳聋不聪。陷入深渊，灭顶忧凶。
dui'zhi'ge 兑之革：鸟鸣喈喈，天火将下。燔我馆舍，灾及妃后。
dui'zhi'ding 兑之鼎：十雉百雏，常与母俱。抱鸡搏虎，谁敢难者？
dui'zhi'zhen 兑之震：营城洛邑，周公所作。世建三十，年历七百。福佑盟执，坚固不落。
dui'zhi'gen 兑之艮：三人俱行，别离将食。一身五心，反复迷惑。
dui'zhi'jian 兑之渐：三虎搏狼，力不相当。如鹰格雉，一发破亡。
dui'zhi'gui'mei 兑之归妺：养虎畜狼，还自贼伤。年岁息长，疾君拜祷，虽危不凶。
dui'zhi'feng 兑之丰：后时失利，不得所欲。
dui'zhi'lv 兑之旅：雉兔之东，以理为伤。见鹰惊走，死于谷口。
dui'zhi'xun 兑之巽：秋蛇向穴，不失其节。夫人姜氏，自齐复入。
dui'zhi'huan 兑之涣：鸟鸣巢端，一呼三颠。摇动东西，危魂不安。
dui'zhi'jie 兑之节：命夭不遂，死多鬼祟。妻子啼喑，早失其雄。
dui'zhi'zhong'fu 兑之中孚：茆屋结席，崇我文德。三辰旗旗，家受行福。
dui'zhi'xiao'guo 兑之小过：罗网四张，鸟无所翔。征伐困极，饥穷不食。
dui'zhi'ji'ji 兑之既济：天成地安，积石为山。润洽万里，人赖其欢。
dui'zhi'wei'ji 兑之未济：铜人铁柱，暴露劳苦。终日卒岁，无有休止。
huan'zhi'huan 涣之涣：望幸不到，文章未就。王子逐兔，犬踦不得。
huan'zhi'gan 涣之乾：焱风阻越，车驰揭揭。弃古追思，失其和节，心忧惙惙。
huan'zhi'kun 涣之坤：蛇得泽草，不忧危殆。
huan'zhi'tun 涣之屯：两犬争鬭，股疮无处。不成仇雠，行解邪去。
huan'zhi'meng 涣之蒙：因祸受福，喜盈其室，求事皆得。
huan'zhi'xu 涣之需：江多宝珠，海多大鱼。疾行亟至，可以得财。
huan'zhi'song 涣之讼：二牛生狗，以戌为母。荆夷上侵，姬伯出走。
huan'zhi'shi 涣之师：安息康居，异国穹庐。非吾习俗，使我心忧。
huan'zhi'bi 涣之比：行触天罡，马死车伤。身无聊赖，困穷乞粮。
huan'zhi'xiao'xu 涣之小畜：裸裎逐狐，为人观笑。牝鸡司晨，主作乱门。
huan'zhi'lv 涣之履：为季求妇，家在东海。水长无船，不见所观。
huan'zhi'tai 涣之涣之泰：男女合室，二姓同食。婚姻孔云，宜我多孙。
huan'zhi'pi 涣之否：太微帝室，黄帝所直。藩屏周卫，不可得入。常安常存，终无祸患。
huan'zhi'tong'ren 涣之同人：赍金观市，欲买骝子。猾偷窃发，盗我黄宝。
huan'zhi'da'you 涣之大有：三人俱行，欲归故乡。望邑入门，拜见家欢。
huan'zhi'qian 涣之谦：娶于姜吕，驾迎新妇。少齐在门，夫子悦喜。
huan'zhi'yu 涣之豫：伯仲旅行，南求大?。长孟病足，倩季负囊。柳下之贞，不失骊黄。
huan'zhi'sui 涣之随：洁身白齿，衰老复起。多孙众子，宜利姑舅。
huan'zhi'gu 涣之蛊：独宿憎夜，嫫母畏昼。平王逐建，荆子忧惧。
huan'zhi'lin 涣之临：追亡逐北，呼还幼叔。至止而得，复归其室。
huan'zhi'guan 涣之观：鸟飞无翼，兔走折足。虽欲会同，未得医功。
huan'zhi'ke'shi 涣之噬嗑：抱空握虚，鸣教我贾，利去不来。
huan'zhi'ben 涣之贲：山作天池，陆地为海。
huan'zhi'bo 涣之剥：为虎所啮，太山之阳。众多从者，莫敢救藏。
huan'zhi'fu 涣之复：逶迤四牡，思归念母。王事靡盬，不得安处。
huan'zhi'wu'wang 涣之无妄：猕猴所言，语无成全。误我白乌，使乾口来。
huan'zhi'da'xu 涣之大畜：飞不远去，卑斯内侍，禄养未富。
huan'zhi'yi 涣之颐：大尾细腰，重不可摇。阴权制国，平子逐昭。
huan'zhi'da'guo 涣之大过：旦生夕死，名曰婴鬼，不可得视。
huan'zhi'kan 涣之坎：子畏于匡，困于陈蔡。明德不危，竟免厄害。
huan'zhi'li 涣之离：畏昏潜处，候时朗昭。卒逢白日，为世荣主。
huan'zhi'xian 涣之咸：白乌衘饵，鸣呼其子。施翼张翅，来从其母。
huan'zhi'heng 涣之恒：宫商角徵，五音和起。君臣父子，弟顺有序。唐虞袭德，国无灾咎。
huan'zhi'dun 涣之遯：季姬踟蹰，望孟城隅。终日至暮，不见齐侯。
huan'zhi'da'zhaung 涣之大壮：鬼哭于社，悲伤无后。甲子昧爽，殷人绝祀。
huan'zhi'jin 涣之晋：天子所予，福禄常在，不忧危殆。
huan'zhi'ming'yi 涣之明夷：比目附翼，相恃为福。姜氏季女，与君合德。
huan'zhi'jia'ren 涣之家人：翕翕??，稍崩坠颠，灭其令名。
huan'zhi'kui 涣之睽：折若蔽目，不见稚叔。三足孤乌，远去家室。
huan'zhi'jian 涣之蹇：羊肠九萦，相推稍前。止须王孙，乃能上天。
huan'zhi'jie 涣之解：坤厚地德，庶物蕃息。平康正直，以绥大福。
huan'zhi'sun 涣之损：有莘外野，不逢尧主。复居穷处，心劳志苦。
huan'zhi'yi 涣之益：胸长景行，来观桑柘。上伯日喜，都叔允藏。
huan'zhi'kuai 涣之夬：周师伐纣，胜于牧野。甲子平旦，天下大喜。
huan'zhi'gou 涣之姤：逾江求橘，并得大栗。烹羊食炙，饮酒歌笑。
huan'zhi'cui 涣之萃：敝笱在梁，鲂逸不禁。渔父劳苦，筐筥乾口，空虚无有。
huan'zhi'sheng 涣之升：生有阴孽，制家非阳，遂送还床。张氏易公，忧祸重凶。
huan'zhi'kun 涣之困：绝域异路，多有怪恶。使我惊惧，思我故处。
huan'zhi'jing 涣之井：迷行失道，不得牛马。百贾逃亡，市空无有。
huan'zhi'ge 涣之革：雌鸑生雏，祥异兴起。束云龙腾，民戴为父。
huan'zhi'ding 涣之鼎：垒垒累累，如岐之室。畜一息十，古公始邑。
huan'zhi'zhen 涣之震：疮疡疥搔，孝妇不省。君多疣赘，四牡作去。
huan'zhi'gen 涣之艮：羊头兔足，羸瘦少肉。漏囊败粟，利无所得。
huan'zhi'jian 涣之渐：薛篾从靡，空无谁是。言季子明，乐减少解。
huan'zhi'gui'mei 涣之归妺：妺为貌熟，败君正色。作事不成，自为心贼。
huan'zhi'feng 涣之丰：四马共辕，东上太山。騂骊同力，无有重难，与君笑言。
huan'zhi'lv 涣之旅：阴变为阳，女化作男。治道得通，君臣相承。
huan'zhi'xun 涣之巽：南国少子，材略美好。求我长女，贱薄不与。反得丑恶，后乃天悔。
huan'zhi'dui 涣之兑：昭公失常，季女悖狂。逊齐处野，丧其宠光。
huan'zhi'jie 涣之节：天山紫芝，雍梁朱草。长生和气，王以为宝。公尸宥食，福禄来处。
huan'zhi'zhong'fu 涣之中孚：牵羊不前，与心戾旋。闻言不信，误绐大人。
huan'zhi'xiao'guo 涣之小过：东山西山，各自止安。心虽相望，竟未同堂。
huan'zhi'ji'ji 涣之既济：鹿求其子，虎庐之里。唐伯季耳，贫不我许。
huan'zhi'wei'ji 涣之未济：三虎上山，更相喧唤。志心不亲，如仇与怨。
jie'zhi'jie 节之节：海为水王，聪圣且明。百流归德，无有叛逆，常饶优足。
jie'zhi'gan 节之乾：虎呴怒咆，慎戒外忧。上下俱搔，士民无聊。
jie'zhi'kun 节之坤：探巢得雏，仇鹊俱来，使我心忧。
jie'zhi'tun 节之屯：日望一食，常恐不足，禄命寡薄。
jie'zhi'meng 节之蒙：良马疾走，千里一宿。逃难它乡，谁能追复？
jie'zhi'xu 节之需：鹊巢乌城，上下不亲。内外乖畔，子走矢顽。
jie'zhi'song 节之讼：云龙集会，征讨西戎。招边定众，谁敢当锋。
jie'zhi'shi 节之师：春多膏泽，夏润优渥。稼穑成熟，亩获百斛。
jie'zhi'bi 节之比：童妾独宿，长女未室，利无所得。
jie'zhi'xiao'xu 节之小畜：四乱不安，东西为患。退止我足，无出邦域。乃得全完，赖其生福。
jie'zhi'lv 节之履：长宁履福，安我百国。嘉宾上堂，与季同床。
jie'zhi'tai 节之泰：骐驎绿耳，章明造父。伯夙成季，共成霸功，为晋元辅。
jie'zhi'pi 节之否：张陈嘉谋，赞成汉都。主欢民喜，其乐休休。
jie'zhi'tong'ren 节之同人：大面长颈，未解君忧。
jie'zhi'da'you 节之大有：畏昏不行，待旦昭明。燎猎受福，老赖其庆。
jie'zhi'qian 节之谦：伯去我东，首发如蓬。长夜不寐，忧系心胸。
jie'zhi'yu 节之豫：朽条腐索，不堪施用。安静候时，以待亲知。
jie'zhi'sui 节之随：比目四翼，相倚为福。姜氏季氏，与君合德。
jie'zhi'gu 节之蛊：履阶升墀，高登崔嵬。福禄洋溢，依天之威。
jie'zhi'lin 节之临：奢淫爱啬，神所不福。灵祗凭怒，鬼障其室。
jie'zhi'guan 节之观：大步小车，南到喜家。送我豹裘，与福载来。
jie'zhi'ke'shi 节之噬嗑：东行西步，失次后舍。与彼作期，不觉至夜。乾侯野井，昭君失居。
jie'zhi'ben 节之贲：喜乐拚跃，来迎名家。鹊巢百两，获利养福。
jie'zhi'bo 节之剥：非理后来，谁肯相与？往而不获，徒劳道路。
jie'zhi'fu 节之复：北虏匈奴，数侵边境。
jie'zhi'wu'wang 节之无妄：征不以礼，辞乃无名。纵获臣子，伯功不成。
jie'zhi'da'xu 节之大畜：景星照堂，麟游凤翔。仁施大行，颂声作兴。
jie'zhi'yi 节之颐：文明之世，销锋铸耜。以道顺民，百王不易。
jie'zhi'da'guo 节之大过：鸟飞无羽，鸡鬭折距。徒自长嗟，谁肯为侣？
jie'zhi'kan 节之坎：群队虎狼，啮彼牛羊。道路不通，妨农害商。
jie'zhi'li 节之离：商伯沉醉，庶兄奔走。淫女荡夫，仁德并孤。
jie'zhi'xian 节之咸：三狸搏鼠，遮遏前后。当此之时，不能脱走。
jie'zhi'heng 节之恒：陶叔孔圉，不处乱国。初虽未萌，后受福庆。
jie'zhi'dun 节之遯：奋翅鼓翼，翱翔外国。逍遥北域，不入温室。
jie'zhi'da'zhaung 节之大壮：德音孔博，升在王室。八极蒙佑，受其福禄。
jie'zhi'jin 节之晋：当变立权，掷解患难。霍然冰释，大国以安。
jie'zhi'ming'yi 节之明夷：羽动角甘，雨续草木，茂年岁熟。
jie'zhi'jia'ren 节之家人：天所佑助，福来祸去，君王何忧？
jie'zhi'kui 节之睽：方啄宣口，圣智仁厚。释解倒悬，唐国大安。
jie'zhi'jian 节之蹇：葛藟蒙棘，华不得实。谗佞乱政，使恩壅塞。
jie'zhi'jie 节之解：皇母多恩，字养孝孙。脱于襁褓，成就为君。
jie'zhi'sun 节之损：积冰不温，北陆苦寒。露宿多风，君子伤心。
jie'zhi'yi 节之益：伯夷叔齐，贞廉之师。以德防患，忧祸不存。
jie'zhi'kuai 节之夬：一雌二雄，子不知公。乱我族类，使吾心愤。
jie'zhi'gou 节之姤：主安多福，天禄所伏。居之宠昌，君子有光。
jie'zhi'cui 节之萃：千岁槐根，利多斧瘢。树维枯屈，枝叶不出。
jie'zhi'sheng 节之升：周师伐纣，胜殷牧野。甲子平旦，天下大喜。
jie'zhi'kun 节之困：日走月步，趍不同舍。夫妻反目，主君失居。
jie'zhi'jing 节之井：宣发龙叔，为王主国。安土成稷，天下蒙福。
jie'zhi'ge 节之革：讽德诵功，周美盛隆。惠旦辅成，光济冲人。
jie'zhi'ding 节之鼎：三夜不寝，忧来益甚。戒以危惧，弃其安居。
jie'zhi'zhen 节之震：恩愿所之，乃今逢时。洗濯故忧，拜其欢来。
jie'zhi'gen 节之艮：噂噂嗫嗫，夜行昼伏。谋议我资，来窃吾室。
jie'zhi'jian 节之渐：騂牛亡子，鸣于大野。申复阴徵，还归其母，说以除悔。
jie'zhi'gui'mei 节之归妹：王良善御，伯乐知马。周旋步趋，行中规矩。止息有节，延命寿考。
jie'zhi'feng 节之丰：释然远咎，避患害早。田获三狐，以贝为宝。
jie'zhi'lv 节之旅：仁兽所处，国无凶咎。市贾十倍，复归惠里。
jie'zhi'xun 节之巽：六目俱视，各欲有志。心意不同，乖戾生讼。
jie'zhi'dui 节之兑：傅说王良，骖御四龙。周径万里，无有危凶。
jie'zhi'huan 节之涣：仲伯季叔，日暮寝寐。醉醒失明，丧其贝囊，卧拜道旁。
jie'zhi'zhong'fu 节之中孚：江有宝珠，海多大鱼。亟行疾至，所以得财。
jie'zhi'xiao'guo 节之小过：远视千里，不见所持。离娄之明，无益于耳。
jie'zhi'ji'ji 节之既济：弱足刖跟，不利出门。市贾无嬴，折亡为患。
jie'zhi'wei'ji 节之未济：利尽得媒，时不我来。鸣雌深涉，寡宿独居。
zhong'fu'zhi'zhong'fu 中孚之中孚：乌鸟嘻嘻，天火将下。燔我屋室，灾及妃后。
zhong'fu'zhi'gan 中孚之乾：黄虹之野，贤君所在。管仲为相，国无灾咎。
zhong'fu'zhi'kun 中孚之坤：符左契右，梁叔有若。相与合齿，乾坤利贞。乳生六子，长大成就，抛吾如母。
zhong'fu'zhi'tun 中孚之屯：蝗啮我稻，驱不可去。实穗无有，但见空藁。
zhong'fu'zhi'meng 中孚之蒙：婴孩求乳，母归其子，黄麑悦喜。
zhong'fu'zhi'xu 中孚之需：折若蔽目，不见稚叔。失旅亡民，远去家室。
zhong'fu'zhi'song 中孚之讼：?羊肥首，君子不饱。年饥孔荒，士民危殆。
zhong'fu'zhi'shi 中孚之师：灵龟陆处，盘桓失所。伊子退耕，桀乱无辅。
zhong'fu'zhi'bi 中孚之比：威约拘囚，为人所诬。皋陶平理，几得脱免。
zhong'fu'zhi'xiao'xu 中孚之小畜：乌升鹊举，照临东海。厖降庭坚，为陶叔后。封于英六，福履绥厚。
zhong'fu'zhi'lv 中孚之履：四目相视，稍近同轨。日昳之后，见吾伯姊。
zhong'fu'zhi'tai 中孚之泰：大步上车，南到喜家。送我狐裘，与福载来。
zhong'fu'zhi'pi 中孚之否：卒都和合，未敢面见。媒妁无良，使我不香。
zhong'fu'zhi'tong'ren 中孚之同人：鸿飞循陆，公出不复，伯氏客宿。
zhong'fu'zhi'da'you 中孚之大有：代戍失期，患生无聊。惧以发难，为我开基，邦国忧愁。
zhong'fu'zhi'qian 中孚之谦：齐鲁争言，战于龙门。构怨结祸，三世不安。
zhong'fu'zhi'yu 中孚之豫：周政养贱，背生人足。陆行不安，国危为患。
zhong'fu'zhi'sui 中孚之随：蜩螗欢翘，草木嘉茂。百果蕃生，日益多有。
zhong'fu'zhi'gu 中孚之蛊：薄灾暴虐，风吹云却。欲上不得，复归其宅。
zhong'fu'zhi'lin 中孚之临：乘骝驾骊，游至东齐。遭遇行旅，逆我以资，厚得利归。
zhong'fu'zhi'guan 中孚之观：凤生七子，同巢共乳，欢悦相保。
zhong'fu'zhi'ke'shi 中孚之噬嗑：桃雀窃脂，巢于小枝。摇动不安，为风所吹。心寒漂摇，常忧殆危。
zhong'fu'zhi'ben 中孚之贲：东山西山，各自止安。虽相登望，竟未同堂。
zhong'fu'zhi'bo 中孚之剥：匍伏走出，惊惧皇恐。白虎生孙，蓐收在后。
zhong'fu'zhi'fu 中孚之复：重弋射隼，不知所定。质疑蓍龟，明神祭报。告以肥牡，宜利止居。
zhong'fu'zhi'wu'wang 中孚之无妄：开门内福，喜至我侧。嘉门善祥，为吾室宅。宫城洛邑，以招文德。
zhong'fu'zhi'da'xu 中孚之大畜：乌飞狐鸣，国乱不宁。下强上弱，为阴所刑。
zhong'fu'zhi'yi 中孚之颐：三鸡啄粟，八雏从食。饥鸢卒击，失亡两叔。
zhong'fu'zhi'da'guo 中孚之大过：叹息不悦，忧从中出。丧我金婴，无妄失位。
zhong'fu'zhi'kan 中孚之坎：刚柔相呼，三姓为家。霜降既同，惠我以仁。
zhong'fu'zhi'li 中孚之离：送我季女，至于荡道。齐子旦夕，留连久处。
zhong'fu'zhi'xian 中孚之咸：低头窃视，有所遇避。行作不利，酒酸鱼馁，众莫贪嗜。
zhong'fu'zhi'heng 中孚之恒：典策法书，藏阁兰台。虽遭乱溃，独不遇灾。
zhong'fu'zhi'dun 中孚之遯：旦醉病酒，暮多瘳愈，不反为咎。
zhong'fu'zhi'da'zhuang 中孚之大壮：画龙头颈，文章未成。甘言美语，说辞无名。
zhong'fu'zhi'jin 中孚之晋：日月运行，一寒一暑。荣宠赫赫，不可得保。颠踬殒坠，更为士伍。
zhong'fu'zhi'ming'yi 中孚之明夷：争利王市，朝多君子。苏氏六国，获其荣宠。
zhong'fu'zhi'jia'ren 中孚之家人：六蛇奔走，俱入茂草。惊于长涂，畏惧啄口。
zhong'fu'zhi'kui 中孚之睽：悬貆素餐，食非其任。失舆剥庐，休坐徙居。
zhong'fu'zhi'jian 中孚之蹇：欢欣九子，俱见大喜。携提福善，王孙是富。
Zhong'fu'zhi'jie 中孚之解：伯夷叔齐，贞廉之师。以德防患，忧祸不存。
zhong'fu'zhi'sun 中孚之损：雄圣伏名，人匿麟惊。走凤飞北，乱溃未息。
zhong'fu'zhi'yi 中孚之益：久鳏无偶，思配织女。求其非望，自令寡处。
zhong'fu'zhi'kuai 中孚之夬：破亡之国，天所不福，难以止息。
zhong'fu'zhi'gou 中孚之姤：老慵多郤，弊政为贼。阿房骊山，子婴失国。
zhong'fu'zhi'cui 中孚之萃：三羖六?，相随俱行。迷入空泽，遥涉虎庐。为所伤贼，死于牙腹。
zhong'fu'zhi'sheng 中孚之升：嗫嗫处惧，昧冥相抟。多言少实，语无成事。
zhong'fu'zhi'kun 中孚之困：武阳渐离，击筑善歌。慕丹之义，为燕助轲。阴谋不遂，霍自死亡，功名贾施。
zhong'fu'zhi'jing 中孚之井：尹氏伯奇，父子分离。无罪被辜，长舌为灾。
zhong'fu'zhi'ge 中孚之革：五精乱行，政逆皇恩。汤武赫怒，共伐我域。
zhong'fu'zhi'ding 中孚之鼎：西历玉山，东入玉门。登上福堂，饮万岁浆。
zhong'fu'zhi'zhen 中孚之震：行触夫忌，与司命牾。执囚束缚，拘制于吏，幽人有喜。
zhong'fu'zhi'gen 中孚之艮：机父不贤，朝多谗臣。君失其政，保家久贫。
zhong'fu'zhi'jian 中孚之渐：三人俱行，北求大?。长孟病足，请季负囊。柳下之贞，不失我粮。
zhong'fu'zhi'gui'mei 中孚之归妺：鹊思其雄，欲随凤东。顺理羽翼，出次须日。中留北邑，复归其室。
zhong'fu'zhi'feng 中孚之丰：常得自如，不逢祸灾。
zhong'fu'zhi'lv 中孚之旅：白鹄游望，君子以宁。履德不愆，福禄来成。
zhong'fu'zhi'xun 中孚之巽：肤敏之德，发愤晨食。虏豹擒说，为王得福。
zhong'fu'zhi'dui 中孚之兑：百足俱行，相辅为强。三圣翼事，国富民康。
zhong'fu'zhi'huan 中孚之涣：生不逢时，困且多忧。年衰老极，中心悲愁。
zhong'fu'zhi'jie 中孚之节：出门蹉跌，看道后旅。买羊逸亡，取物逃走。空手握拳，坐恨相咎。
zhong'fu'zhi'xiao'guo 中孚之小过：牧羊稻田，闻虎喧欢。畏惧惕息，终无祸患。
zhong'fu'zhi'ji'ji 中孚之既济：龙潜凤北，其子变服，阴孽萌作。
zhong'fu'zhi'wei'ji 中孚之未济：国无比邻，相与争强。纷纷匈匈，天下扰忧。
xiao'guo'zhi'xiao'guo 小过之小过：初虽惊惶，后反无伤，受其福庆。
xiao'guo'zhi'gan 小过之乾：积德累仁，灵佑顺信，福祉日增。
xiao'guo'zhi'kun 小过之坤：谨慎重言，不幸遭患。周邵述职，脱免牢开。
xiao'guo'zhi'tun 小过之屯：鸟飞鼓翼，喜乐尧德。虞夏美功，要荒宾服。
xiao'guo'zhi'meng 小过之蒙：牙孽生齿，室堂启户。幽人利贞，鼓翼起舞。
xiao'guo'zhi'xu 小过之需：使伯东求，拒不肯行。与叔争讼，更相毁伤。
xiao'guo'zhi'song 小过之讼：手足易处，头尾颠倒。公为雌妪，乱其蚕织。
xiao'guo'zhi'shi 小过之师：匠卿操斧，豫章危殆。袍衣脱剥，禄命讫已。
xiao'guo'zhi'bi 小过之比：天女踞床，不成文章。南箕无舌，饭多砂糠。虚象盗名，雌雄折颈。
xiao'guo'zhi'xiao'xu 小过之小畜：大椎破毂，长舌乱国。墙茨之言，三世不安。
xiao'guo'zhi'lv 小过之履：衘命辱使，不堪厥事。中坠落去，更为负载。
xiao'guo'zhi'tai 小过之泰：三虵共室，同类相得。甘露时降，生我百谷。
xiao'guo'zhi'pi 小过之否：衣绣夜游，与君相逢。除患解惑，使我不忧。
xiao'guo'zhi'tong'ren 小过之同人：被发兽心，难与为邻。来如风云，去如绝弦，为狼所残。
Xiao'guo'zhi'da'you 小过之大有：刚柔相呼，二姓为家。霜降既同，惠我以仁。
xiao'guo'zhi'qian 小过之谦：牛耳聋聩，不晓齐味。委以鼎俎，治乱愦愦。
xiao'guo'zhi'yu 小过之豫：低头窃视，有所畏避。行作不利，酒酢鱼馁，众莫贪嗜。
xiao'guo'zhi'sui 小过之随：雨师娶妇，黄岩季子。成礼既婚，相呼南上，膏我下土，年岁大有。
xiao'guo'zhi'gu 小过之蛊：戴盆望天，不见星辰。顾小失大，遁逃墙外。
xiao'guo'zhi'lin 小过之临：二人辇车，徙去其家。井沸釜鸣，不可以居。
xiao'guo'zhi'guan 小过之观：攘臂反肘，怒不可二。佷戾腹心，无以为市。
xiao'guo'zhi'ke'shi 小过之噬嗑：汤世之忧，转解喜来。
xiao'guo'zhi'ben 小过之贲：忠信辅成，王政不倾。公刘肇举，文武绥之。
xiao'guo'zhi'bo 小过之剥：登高斩木，顿踬陷险。车倾马疲，伯叔吁嗟。
xiao'guo'zhi'fu 小过之复：桑方陨落，黄败其叶。失势倾侧，如无所立。
xiao'guo'zhi'wu'wang 小过之无妄：鸾凤翱翔，集于喜国。念我伯姊，与母相得。
xiao'guo'zhi'da'xu 小过之大畜：阴淫所居，盈溢过度，伤害禾稼。
xiao'guo'zhi'yi 小过之颐：霄冥高山，道险峻难。王孙罢极，困于阪间。
xiao'guo'zhi'da'guo 小过之大过：和璧隋珠，为火所烧。冥昧失明，夺精无光，弃于道傍。
xiao'guo'zhi'kan 小过之坎：虞君好神，惠我老亲。恭承宗庙，虽愠不去，复我内事。
xiao'guo'zhi'li 小过之离：爪牙之夫，怨毒祈父。转忧与己，伤不及母。
xiao'guo'zhi'xian 小过之咸：仓盈庾亿，宜稼黍稷，年岁有息。
xiao'guo'zhi'heng 小过之恒：窗牖户房，通利光明。贤智辅圣，仁德大行。家给人足，海内殷昌。
xiao'guo'zhi'dun 小过之遯：切切之患，凶重忧荐，为虎所吞。
xiao'guo'zhi'da'zhaung 小过之大壮：水无鱼池，陆为海涯。君子失居，小人相携。
xiao'guo'zhi'jin 小过之晋：九疑郁林，沮湿不中。鸾凤所恶，君子攸去。
xiao'guo'zhi'ming'yi 小过之明夷：六翮况飞，走归不及。脱归王室，亡其騂特。
xiao'guo'zhi'jia'ren 小过之家人：不直庄公，与我争讼。媒伯无礼，自令塞壅。
xiao'guo'zhi'kui 小过之睽：仓庾多亿，宋公危殆。吴子巢门，殒命失所。
xiao'guo'zhi'jian 小过之蹇：失羊捕牛，无损无忧。
xiao'guo'zhi'jie 小过之解：夏麦麸?，霜击其芒。疾君败国，使我诛伤。
xiao'guo'zhi'sun 小过之损：昧昧暗暗，不知白黑。风雨乱扰，光明伏匿，幽王失国。
xiao'guo'zhi'yi 小过之益：执斧破薪，使媒求妇。和合二姓，亲迎斯须。色比毛嫱，姑翁悦喜。
xiao'guo'zhi'kuai 小过之夬：六疾生狂，痴走妄行。北入患门，与祸为邻。
xiao'guo'zhi'gou 小过之姤：驱羊就群，佷不肯前。庆季愎谏，子之被患。
xiao'guo'zhi'cui 小过之萃：二人异路，东趍西步。十里之外，不相知处。
xiao'guo'zhi'sheng 小过之升：义不胜情，以欲自营。覩利危躬，折角摧颈。
xiao'guo'zhi'kun 小过之困：骚骚扰扰，不安其类。疾在颈项，凶危为忧。
xiao'guo'zhi'jing 小过之井：三河俱合，水怒涌跃。坏我王屋，民困于食。
xiao'guo'zhi'ge 小过之革：阳曜旱疾，伤病稼穑，农人无食。
xiao'guo'zhi'ding 小过之鼎：流浮出食，载劵入屋。释鞍系马，西南庑下。
xiao'guo'zhi'zhen 小过之震：门户之居，可以止舍。进仕不殆，安乐相保。
xiao'guo'zhi'gen 小过之艮：过时不归，雌雄苦悲。徘徊外国，与母分离。
xiao'guo'zhi'jian 小过之渐：中田有庐，强塲有瓜。献进皇祖，曾孙寿考。
xiao'guo'zhi'gui'mei 小过之归妺：失恃无友，嘉福出走，傫如丧狗。
xiao'guo'zhi'feng 小过之丰：反鼻岐头，三寡独居。
xiao'guo'zhi'lv 小过之旅：衣裳颠倒，为王来呼。成就东周，封受大福。
xiao'guo'zhi'xun 小过之巽：飞不远去，还归故处，兴事多悔。
xiao'guo'zhi'dui 小过之兑：含血走禽，不晓五音。匏巴鼓瑟，不悦于心。
xiao'guo'zhi'huan 小过之涣：求玉获石，非心所欲，祝愿不得。
xiao'guo'zhi'jie 小过之节：山崩谷绝，大福尽歇。泾渭失纪，玉石既已。
xiao'guo'zhi'zhong'fu 小过之中孚：杂目惧怒，不安其居。散涣府藏，无有利得。
xiao'guo'zhi'ji'ji 小过之既济：众邪充侧，凤凰折翼。微子复北，去其邦国。
xiao'guo'zhi'wei'ji 小过之未济：六月采芑，征伐无道。张仲方叔，克敌饮酒。
ji'ji'zhi'ji'ji 既济之既济：玄兔指掌，与足相恃。谨讯诘问，诬情自直。冤死谁告，口为身祸。
ji'ji'zhi'gan 既济之乾：游驹石门，騄耳安全。受福西邻，归邑玉泉。
ji'ji'zhi'kun 既济之坤：阳春生草，万物盛兴。君子所居，灾祸不到。
ji'ji'zhi'tun 既济之屯：人无足法，缓除才出。雄走羊惊，不失其家。
ji'ji'zhi'meng 既济之蒙：太山止奔，变见太微。陈吴废忽，作为祸患。
ji'ji'zhi'xu 既济之需：乘龙吐光，使暗后明。燎猎大得，六师以昌。
ji'ji'zhi'song 既济之讼：羊头兔足，羸瘦少肉。漏囊贮粟，利无所得。
ji'ji'zhi'shi 既济之师：因祸受福，喜盈其室。螟虫不作，君无可得。
ji'ji'zhi'bi 既济之比：舜升大禹，石夷之野。徵诣王阙，拜治水土。
ji'ji'zhi'xiao'xu 既济之小畜：乌子鹊雏，常与母俱。顾类群族，不离其巢。
ji'ji'zhi'lv 既济之履：夷羿所射，发辄有获。矰加鹊鹰，双鸟俱得。
da'guo'zhi'tai 既济之泰：晨风文翰，大举就温。昧过我邑，羿无所得。
ji'ji'zhi'pi 既济之否：六喜三福，南至欢国。与喜忻乐，圭我洁德。
ji'ji'zhi'tong'ren 既济之同人：鬭龙股折，日遂不明。自外为主，弟伐其兄。
ji'ji'zhi'da'you 既济之大有：蒙庆受福，有所获得，不利出门。
ji'ji'zhi'qian 既济之谦：蛮戎夷狄，太阴所积。涸冰冱寒，君子不存。
ji'ji'zhi'yu 既济之豫：畏昏潜处，候时昭明。卒遭白日，为荣禄主。
song'zhi'sui 既济之随：水流趍下，欲至东海。求我所有，买鲂与鲤。
ji'ji'zhi'gu 既济之蛊：冠带南游，与福喜期。徼于嘉国，拜为逢时。
ji'ji'zhi'lin 既济之临：莎鸡振羽，为季门户。新沐弹冠，仲公悦喜。
ji'ji'zhi'guan 既济之观：结衿流粥，遭谗桎梏。周召述职，身受大福。
xu'zhi'ke'shi 既济之噬嗑：田鼠野鸡，意常欲逃。拘制笼槛，不得动摇。
ji'ji'zhi'ben 既济之贲：居华巅，观浮云。风不摇，雨不濡。心平安，无咎忧。
ji'ji'zhi'bo 既济之剥：倾倚将颠，不能得存。英雄作业，家困无年。
ji'ji'zhi'fu 既济之复：心愿所喜，今乃逢时。保我利福，不离兵革。
ji'ji'zhi'wu'wang 既济之无妄：灵龟陆处，盘桓失所。阿衡退耕，夏封于国。
ji'ji'zhi'da'xu 既济之大畜：弱水之右，有西王母。生不知老，与天相保，不利行旅。
ji'ji'zhi'yi 既济之颐：抱瓌求金，日暮坐吟。终月卒岁，竟无成功。
ji'ji'zhi'da'guo 既济之大过：言笑未毕，忧来暴卒。身加扼槛，囚系缚束。
ji'ji'zhi'kan 既济之坎：望幸不到，文章未成。王子逐兔，犬踦不得。
meng'zhi'huan 既济之离：震栗恐惧，多所畏恶。行道留难，不可以步。
sun'zhi'wu'wang 既济之咸：雄狐绥绥，登山崔嵬。昭告显功，大福允兴。
ji'ji'zhi'heng 既济之恒：火起吾后，喜炙仓庑。龙衘水深，潠注屋柱，虽忧无咎。
xu'zhi'yi 既济之遯：危坐至暮，请求不得。膏泽不降，政戾民忒。
ji'ji'zhi'da'zhaung 既济之大壮：孟春和气，鹰隼搏鸷。众雀忧愦。
ji'ji'zhi'jin 既济之晋：缓法长奸，不肯理冤。浮沉失节，君受其患。
ji'ji'zhi'ming'yi 既济之明夷：鱼鳖贪饵，死于网钓。受危国宠，为身殃咎。
ji'ji'zhi'jia'ren 既济之家人：金精辉怒，带剑过午。徘徊高库，宿于山谷。两虎相拒，弓矢满野。
ji'ji'zhi'kui 既济之睽：四目相望，稍近同光，并坐鼓簧。
ji'ji'zhi'jian 既济之蹇：茹芝饵黄，饮酒玉英。与神流通，长无忧凶。
ji'ji'zhi'jie 既济之解：求璋嘉乡，恶虵不行。道出岐口，还复其床。
ji'ji'zhi'sun 既济之损：天门地户，幽冥不覩，不知所在。
ji'ji'zhi'yi 既济之益：跌足息肩，有所忌难。金城铁郭，以铜为关。藩屏自卫，安止无患。
ji'ji'zhi'kuai 既济之夬：三雁俱飞，欲归稻池。先涉雚泽，为矢所射，伤我胸臆。
ji'ji'zhi'gou 既济之姤：济流难渡，濡我衣袴。五子善棹，脱无他故。
da'xu'zhi'jin 既济之萃：饮酒醉酗，跳起争鬭。伯伤叔僵，东家治丧。
ji'ji'zhi'sheng 既济之升：跌踬未起，后失利市。蒙被咎殃。
ji'ji'zhi'kun 既济之困：辰次降娄，建星中坚，子无远行。外颠霄陷，遂命讫终。
ji'ji'zhi'jing 既济之井：商风召寇，来呼外盗。间谍内应，与我争鬭。殚已宝藏，主人不胜。
tun'zhi'qian 既济之革：甘露醴泉，太平机关。仁德感应，岁乐民安。
ji'ji'zhi'ding 既济之鼎：祭仲子突，要门逐忽。祸起子商，弟伐其兄，郑久不昌。
ji'ji'zhi'zhen 既济之震：反孽难步，留不反舍。露宿泽陂，亡其襦袴。
ji'ji'zhi'gen 既济之艮：狼虎结谋，相聚为保。伺候牛羊，病我商人。
ji'ji'zhi'jian 既济之渐：明德克敏，重华贡举。放勋徵用，八哲蒙佑。
sun'zhi'gui'mei 既济之归妺：贫鬼守门，日破我盆。毁罂伤瓶，空虚无子。
ji'ji'zhi'feng 既济之丰：天命赤乌，与兵徼期。征伐无道，箕子游遨。
ji'ji'zhi'lv 既济之旅：威约拘囚，为人所诬。皋陶平理，剖械出牢，脱归家闾。
ji'ji'zhi'xun 既济之巽：羊惊虎狼，耸耳群聚。无益威强，为齿所伤。
ji'ji'zhi'dui 既济之兑：初虽号啼，后必庆笑。光明照耀，百喜如意。
ji'ji'zhi'huan 既济之涣：马服长股，宜行善市。蒙佑谐耦，获金五倍。
ji'ji'zhi'jie 既济之节：应门内崩，诛贤杀暴。上下咸悖，景公失位。长归无恒，望妻不来。
ji'ji'zhi'zhong'fu 既济之中孚：执斧破薪，使媒求妇。好合二姓，亲御斯须。色比毛嫱，姑悦公喜。
ji'ji'zhi'xiao'guo 既济之小过：两轮日转，南上大阪。四马共辕，无有险难，与禹笑言。
ji'ji'zhi'wei'ji 既济之未济：千柱百梁，终不倾僵，周宗宁康。
wei'ji'zhi'wei'ji 未济之未济：忠慢未习，单酒糗脯。数至神前，欲求所顾，反得大患。
xiao'xu'zhi'cui 未济之乾：旦生夕死，名曰婴鬼，不可得视。
wei'ji'zhi'kun 未济之坤：大步上车，南到喜家。送我狐裘，与福喜来。
wei'ji'zhi'tun 未济之屯：西多小星，三五在东。早夜晨行，劳苦无功。
wei'ji'zhi'meng 未济之蒙：北陆藏冰，君子心悲。困于粒食，鬼惊我门。
wei'ji'zhi'xu 未济之需：山水暴怒，坏折梁柱。稽难行旅，留连愁苦。
kun'zhi'xian 未济之讼：比目四翼，来安吾国。福喜上堂，与我同床。
wei'ji'zhi'shi 未济之师：狡兔趯趯，良犬逐咋。雄雌爰爰，为鹰所获。
wei'ji'zhi'bi 未济之比：增禄益福，喜来入室，解除忧惑。
wei'ji'zhi'xiao'xu 未济之小畜：骑龙乘风，上见神公。彭祖受刺，王乔赞通，巫咸就位，拜福无穷。
wei'ji'zhi'lv 未济之履：天火卒起，烧我旁里。延及吾家，空尽己财。
wei'ji'zhi'tai 未济之泰：金帛共宝，宜与我市。嫁娶有息，利得过倍。
wei'ji'zhi'pi 未济之否：鬼魅之居，凶不可舍。
wei'ji'zhi'tong'ren 未济之同人：鸟飞兔走，各有畏恶。雕鹰为贼，乱我室舍。
xun'zhi'kuai 未济之大有：初虽惊惶，后乃无伤，受其福庆。
wei'ji'zhi'qian 未济之谦：两金相击，勇气均敌。日月鬭战，不破不缺。
wei'ji'zhi'yu 未济之豫：曳纶河海，挂钓鲂鲤。王孙利德，以享仲友。
wei'ji'zhi'sui 未济之随：犬畏狼虎，依人有辅。三夫执戟，伏不敢起，身安无咎。
wei'ji'zhi'gu 未济之蛊：蜘蛛作网，以伺行旅。青蝇嚵聚，以求膏腴。触我罗绊，为网所得。
wei'ji'zhi'lin 未济之临：所望在外，鼎金方来。拭爵涤罍，炊食待之，不为季忧。
wei'ji'zhi'guan 未济之观：日月并居，常暗匪明。高山崩颠，丘陵为溪。
wei'ji'zhi'ke'shi 未济之噬嗑：春服既成，载华复生。茎叶盛茂，实穗泥泥。
wei'ji'zhi'ben 未济之贲：华首山头，仙道所由。利以居止，长无咎忧。
wei'ji'zhi'bo 未济之剥：三狐群哭，自悲孤独。野无所游，死于丘室。
wei'ji'zhi'fu 未济之复：火中暑退，禾黍其食。商人不至，市空无有。
wei'ji'zhi'wu'wang 未济之无妄：独立山颠，求鹿耕田。草木不辟，秋饥无年。
wei'ji'zhi'da'xu 未济之大畜：火虽炽，在吾后。寇虽近，在吾右。身安吉，不危殆。
wei'ji'zhi'yi 未济之颐：????????????，贫鬼相责。无有欢怡，一日九结。
wei'ji'zhi'da'guo 未济之大过：追亡逐北，呼还幼叔。至山而得，反归其室。
wei'ji'zhi'kan 未济之坎：衘命辱使，不堪厥事。遂堕落去，更为斯吏。
wei'ji'zhi'li 未济之离：被珠衘玉，沐浴仁德。应聘唐国，四门穆穆。蟊贼不作，凶恶伏匿。
wei'ji'zhi'xian 未济之咸：机关不便，不能出言。精成通道，为人所冤。
wei'ji'zhi'heng 未济之恒：瓮破盆缺，南行亡失。
wei'ji'zhi'dun 未济之遯：唇亡齿寒，积日凌根。朽不可用，为身灾患。
wei'ji'zhi'da'zhaung 未济之大壮：蒙惑憧憧，不知西东。魁罡指南，告我室中。利以宜止，去国忧患。
wei'ji'zhi'jin 未济之晋：鸟鸱搏翼，以避阴贼。盗伺二女，赖厥生福。旱灾为疾，君无黍稷。
wei'ji'zhi'ming'yi 未济之明夷：名成德就，项领不试。景公耄老，尼父逝去。
wei'ji'zhi'jia'ren 未济之家人：言与心诡，西行东坐。鲧湮洪水，佞贼为祸。
wei'ji'zhi'kui 未济之睽：猃狁匪度，治兵焦获。伐镐及方，与周争强。元戎其驾，衰及夷王。
wei'ji'zhi'jian 未济之蹇：三火起明，雨灭其光。高位疾颠，骄恣诛伤。
wei'ji'zhi'jie 未济之解：承川决水，为吾之祟，使我心愦。毋树麻枲，居止凶咎。
wei'ji'zhi'sun 未济之损：厌浥晨夜，道多湛露。沾我襦袴，重难以步。
wei'ji'zhi'yi 未济之益：宜行贾市，所求必倍。载喜抱子，与利为友。
wei'ji'zhi'kuai 未济之夬：阴变为阳，女化为男。治道得通，君臣相承。
wei'ji'zhi'gou 未济之姤：树蔽牡荆，生蘙山旁。仇敌背憎，孰肯相迎？
wei'ji'zhi'cui 未济之萃：坐茵乘轩，据德宰臣。虞叔受命，六合和亲。
wei'ji'zhi'sheng 未济之升：云兴蔽日，雨集草木，年茂岁熟。
jian'zhi'qian 未济之困：蟠梅折枝，与母别离，绝不相知。
wei'ji'zhi'jing 未济之井：天旱水涸，枯槁无泽。困于沙石，未有所获。
wei'ji'zhi'ge 未济之革：圭璧琮璜，执礼见王。百里甯戚，应聘齐秦。
wei'ji'zhi'ding 未济之鼎：龙渴求饮，黑云景从。河伯捧醴，跪进酒浆，流潦滂滂。
wei'ji'zhi'zhen 未济之震：雹梅零蒂，心思愦愦，乱我灵气。
wei'ji'zhi'gen 未济之艮：鹿求其子，虎庐之里。唐伯季耳，贪不我许。
gen'zhi'kun 未济之渐：穿匏挹水，篝铁燃火。劳疲力竭，饥渴为祸。
wei'ji'zhi'gui'mei 未济之归妺：龙生马渊，寿考且神。飞腾上天，舍宿轩辕，常居乐安。
wei'ji'zhi'feng 未济之丰：崔嵬北岳，天神贵客。温仁正直，主布恩德。衣冠不已，蒙受大福。
wei'ji'zhi'lv 未济之旅：鬼夜哭泣，齐失其国，为下所贼。
wei'ji'zhi'xun 未济之巽：二政多门，君失其权。三家专制，祸起季孙。
qian'zhi'ji'ji 未济之兑：望幸不到，文章未就。王子逐兔，犬踦不得。
wei'ji'zhi'huan 未济之涣：伯虎仲熊，德义昭明。使布五教，阴阳顺序。
wei'ji'zhi'jie 未济之节：两足四翼，飞入家国。宁我伯叔，与母相得。
wei'ji'zhi'zhong'fu 未济之中孚：春秋祷祀，解祸除忧，君无灾咎。
wei'ji'zhi'xiao'guo 未济之小过：牧羊稻园，闻虎喧欢。惧畏悚息，终无祸患。
wei'ji'zhi'ji'ji 未济之既济：大蛇巨鱼，相搏于郊。君臣隔塞，郭公出庐。
